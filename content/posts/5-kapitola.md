---
title: 5. Kapitola
subtitle: Z pohledu Elis
category:
  - Kniha na pokračování
author: Rori
date: 2021-03-24T10:31:56.797Z
featureImage: /uploads/72psko.jpeg
---
„Ty děti snad nikdy nespí.“ stěžuje si Lea, když pár lidí odvede ty dva kluky na ,zahradu’. Doteď se jim ale podařilo zahrát si s námi dvě verze nějakých deskových her, osedlali si Leu a hráli jsme si na kovboje (já byla strom) a málem ji uškrtili s jejím obojkem, než přišli Budddy, Goldy, Thea a Felix a odnesli je. „ale až tak hrozný to nebylo. Jen to škubalo a škrtilo. Na druhou stranu to bohatě vynahradila ta scénka, kdy se kluci během westernu rozhodli na tebe vyšplhat,…“ „no jo, já vím.“ přeruším ji a snažím se vyhnout tak trapné situaci, což se mi ale nepovede. „-spadla ti tak trochu sukně.“ povzdychnu si. „co budeme dělat teď?“ Zeptá se. „už vím! Půjdeme se podívat do knihovny!“ zvolám nadšeně, ale ona se začne ošívat. „když mě čtení moc nebaví,…“ „Tak si vezmu knihy a pak půjdeme něco dělat, bereš?“ souhlasí a vykročíme chodbou ke knihovně. Nejdřív jdeme chodbou ze tří čtvrtin porostlou mechem, mineme místo, kde z podlahy zbývá jen traverza a pár dřev, u roztrhaného gauče zabočíme doleva a rázem stojíme u velkých starožitných dveří s nápisem knihovn. A je k vidění na zemi o pár metrů dál. Je viditelné, že dveře byly několikrát spravované, ale i tak si uchovaly květinový vzorek. Klika není, je ztracená stejně jako a. Lea se do nich opře a s hlasitým zavrzáním se otevírají. Zatají se mi dech. Tohle je jako jedna z pár místností pořádně postavená, aby se neponičily drahé knihy, které jsou vyskládané v regálech zjevně bez jakéhokoli řádu. Ale je jich hrozně moc. Lea mi předtím ukázala jen dveře, tohle je poprvé, co ji vidím zevnitř. Je obrovská. Jako ve snu procházím regály. Je vidět, že hrozné množství knih je starých a má vybledlé obálky, ale většina knih je nová. Vidím tady i knihy, které jsem už četla, ale s potěšením shledávám, že jich je opravdu málo. „ahoj holky! Co tu děláte?“ Proti nám je Mandy s nějakou novější knížkou v rukou. „přinutila jsem Leu jít se mnou hledat knihy. Máš pro mě nějakou dobrou knihu na doporučení?“ Přitiskne si knihu na hruď a otáže se, jaký žánr mám ráda. „Máš nějaké deníky nebo něco na způsob středoškolského života? To bývají dobré knihy.“ Kývne a ukáže o pár uliček dál. „Támhle. Tam jsou knihy, které by se ti mohly líbit. Já čtu Harryho Pottera.“ Vystřelím k regálu. Kdyby jsem byla v animáku, teď by se mi určitě zvětšily oči na trojnásobnou velikost mojí hlavy. Začnu tahat z regálů všechno, co vypadá jakž takž dobře- Komiksy, deníčky, romantické příběhy a tak. Ty romantické příběhy schovám mezi komiksy a poberu tolik knih, kolik unesu. Určitě jich je víc, jak deset. Na tomhle celém je nejlepší, že nepotřebuju kartičku do knihovny a nemám datum vrácení. Cha chá. Narazím na Leu pohrouženou v nějaké knize v salónku. „tak jdeme?“ praštím knihami na stůl, ale Lea je až moc ponořená do knihy. „Ne. Musím to dočíst. Prostě musím.“ zamumlá a už mi nevěnuje pražádnou pozornost. Kouknu se, co to vlastně čte. Na barevném obalu je napsané: *Jak napálit vaše přátele*.

Sednu si vedle ní a vytáhnu jeden komiks z hromady. Z nějakého důvodu se ale nemůžu soustředit. Bez důvodu mi přeběhne mráz po zádech. Něco na mě zírá. Cítím to. Opatrně položím komiks, jako bych si brala z hromady jiný, ale na poslední chvíli se prudce ohlédnu. na chvíli vidím, jak sebou někdo trhá a rychle se otáčí zpátky. To je ta holka, co se mě zastala. Ta s těmi obvazy. Darky. Sedí sama u nějakého stolu zády k nám. Zvednu se jdu za ní. „Ahoj. Co to čteš?“ mrskne sebou a přikryje knihu rukou. „N-nic“ vykoktá a odsune se dál. Přisednu si. „Ukaž. Prosím.“ uhne pohledem, ale pak dá záložku a podá mi knihu. Vezmu ji a plastový povrch mě zastudí do dlaní. Darky se Pořád na mě odmítá podívat. Otočím knihu a název mě překvapí. *Historie a dokumenty laboratoře 349- křídlo a1. soukromé informace*. Přimhouřím oči. „Co to sakra je?“ chytne se za zápěstí a kousne se do rtu. Má zvláštně ostré špičáky. Nic neříká. Jen kouká stranou. Už to chci vzdát, když tu se mi podívá zhruba na krk a promluví. „Víš, odkud jsou tahle těla? Asi ne. Neřekli ti to. Proč? Nerozumím. No, když ti to neřekli oni…“ švihnutím ruky mi sebere knihu. Je to nejdelší věc, co mi zatím řekla. Zdá se, že si to také uvědomila, sklopí oči a odsune se ještě dál. I tak mi to ale dodá odvahu. „Ty to víš? Jak dlouho tu jsi?“ mlčí. Semkne rty do tenké linky a zavře oči. Po pár minutách zamumlá: „Řekli mi to, když jsem před pár měsíci přišla…“ víc mi neřekne. Zvedne se a odejde, jako by právě utekla před oprátkou. Jak tak utíká, z knihy vypadne stránka. Nestihnu na ni ale zavolat- už je pryč. Přijdu ke stránce a zvednu ji. Je celá popsaná malinkatým textem a má na sobě vodoznak ve tvaru medvěda. V rohu je nějaký čtvereček, což je nejspíše zašlý hologram. Vypadá to úředně. Nebyla bych to já, kdybych nezačala číst. Bohužel jsou některé části textu k nepřečtení.



*6. 5. 1949 22:33:12*

*Velevážený pane ------,*

*zde je pravidelné hlášení o pokrocích při výchově subjektů 084, 085, 086, 087, 088, 089, 090 a 091. Jako obvykle začnu s popisem jednotně a obecné informace najdete ke konci hlášení.*

*Subjekt 084- Naučil se říkat své jméno. Stále má sice potíže ve vyslovování ,č’ a ,r’, tedy místo toho říká ,Clis‘, ale pokrok je vidět. Nejspíše chápe význam slov „jídlo, spát, hrát a trest“. Nicméně je znepokojující, že nepláče, ani se nesměje, nebo nedává najevo emoce. Jediný případ, kdy jsem ho viděl ronit slzy byl, když mu na ocas spadla minulý týden váza. To byl bohužel projev bolesti, nikoli pocitů. O tomto vás budu nadále informovat.*

*Subjekt 085- začíná se snažit mluvit. Bohužel stále jen nesrozumitelně, ale uvědomuje si, že by nebylo od věci se snažit. Mezi jeho sourozenci vyniká, chová se jako vůdce. Ve většině případů to bývá on, kdo určuje jejich hry. Má rád masky nebo hry s vycpanými hračkami. Neučí je mezi sebou zápasit a raději postaví do záporné role neživou věc, než jednoho z nich. Nejsou s ním žádné problémy, až na přemíru energie a tendenci chodit spát pozdě a budit se před úsvitem. chrání své sourozence před Subjektem 091, když má nebezpečné nápady. Možná se jenom jí lehce straní.*

*Subjekt 086- Zatím neprojevuje snahu se učit naší řeči. Pozoruje své tři sourozence, jak se o to snaží, ale jen jim při úspěchu projevuje úctu (v různých mezích). Je velmi společenská a nevydrží dlouho sama, jinak se začne cítit nervózně, což v lepším případě končí pláčem, v horších nekontrolovatelnému užívání jejích schopností, které se stále nenaučila plně ovládat. Pokud je s jejími sourozenci, hraje si s nimi, i když občas dělá naschvály. Poslední byl předevčírem, když začala spolu se Subjektem 091 házet po všech hračky. 086 dostala hodinu sezení v koutě, 091 dvě a půl z toho důvodu, že to ona začala. Nedošlo k žádnému úrazu. Její oblíbená hra je s maskami a různé prolézačky.*

*Subjekt 087- též ještě nedospěl do snahy mluvit. Pokud jeho sourozenci mluví, poslouchá se zaujetím, ale neprojevil snahu je napodobit, ani je pochválit. Nicméně se snaží komunikovat pomocí obrázků a pantomimy, což bohužel ve většině případů končí neúspěchem. Pozitivní zprávy jsou, že se učí zůstávat ve vzduchu déle. Nyní vydrží poletovat po místnosti dvě minuty v kuse, poté se vrátí na zem. Rekord byl 2:42, ale musel jsem ho zachytit ve vzduchu, protože usnul za letu a nemuselo by to skončit dobře. Se sourozenci vychází mírumilovně, nikdy se nepokusil někomu cíleně ublížit, nebo způsobit trápení. I kdyby měl schopnosti pro pozici vůdce, nezpochybňuje autoritu Subjektu 085. jeho nejoblíbenější hry jsou jakékoli, během kterých se sportuje, zejména házená.*

*Subjekt 088- se též neučí mluvit. Kvůli její povaze je jisté nebezpečí, že bude mít problém se to naučit. Všechna rozhodnutí nechává na ostatních a její vystupování by se dalo popsat jako stydlivé. Pokud se pokouší létat, pokouší se v soukromí. Dneska ráno jsem ji viděl, jak mává křidýlky a poskakuje na místě. Nejsem si ale jistý, jestli to byl pokus o let, nebo o pokus se usušit po koupeli. Má tendenci se schovávat za sourozenci a raději se nepouští do žádných problémů, ačkoli se ji Subjekt 091 párkrát pokoušela do nějakých svést. Její oblíbené hry jsou s vycpanými zvířaty, která si i nosí do postele.*

*Subjekt 089- patří sice mezi tu starší polovinu, ale ,drží basu’ s mladší polovinou a také nemluví a ani se o to nesnaží. Nesnaží se komunikovat s nikým jiným, než s ostatními subjekty a -------- ------ ----- ---- - --------------------- Nejoblíbenější sourozenec je viditelně Subjekt 090, se kterým tráví většinu času. S ostatními sourozenci ale netráví o tolik méně. Nepůsobí problémy, ačkoli se občas nechá zlákat 091. jistý problém v jeho výchově ale působí tendence zůstávat vzhůru v noci, vyhýbání se světlu a schovávání ve tmě. Z tohoto důvodu mu dovoluji chodit na prolézačky na zahradě v noci pod dohledem. Jeho oblíbená hra je s maskami a na schovávanou.*

*Subjekt 090- také nemluví. Jako jediný ze subjektů napodobuje slečnu Roxanu Friedenovou v nošení oblečení. Protože se nespokojuje s přehozením deky přes sebe, začala si na sobě nechávat masky i po skončení jejich her a nebo si bere cokoli, co je v dosahu. Včera za pomoci Subjektu 091 ukradly slečně Friedenové nákrčník a rukavice. Poději jsem je nalezl, jak si Subjekt 090 udělala z nákrčníku sukni, z rukavice tričko a Subjekt 091 se do rukavice navlékla tak, že se prakticky nemohla hýbat. Zákrok trval hodinu, neboť jsem musel dávat pozor, abych jí nezablokoval dýchací cesty. Subjekt 090 je vůči sourozencům a slečně Friedenové přátelská, ale mně z nějakého důvodu nemá ráda. Budu vás nadále informovat. Ve společenství sourozenců je v pozici takového náhradního vůdce. Často dělá rozhodnutí bez vědomí Subjektu 085. přesto ho respektuje. Její nejoblíbenější hra je na schovávanou a mlácení polštáři do kamarádů (polštářová bitva). Nejsou to projevy násilí, ale touhy po akci.*

*Subjekt 091-Nejvíce problémová ze všech subjektů. Sice je učenlivá a umí vyslovit „Da---, --, ano, hlad, já’ a bohužel i slovo ,spratek’, ale zároveň má hlavu plnou lumpáren a neváhá je zrealizovat. Projevují se u ní lehké sklony k násilí v podobě shazování věcí z poliček na její sourozence, kousání, škrábání, mlácení nebo útoky na ostatní. Nejvíce útočí na mě. Svým sourozencům záměrně ubližuje pouze vzácně. I tak ji nedoporučuji pouštět do společnosti. Já jsem přesvědčení, že se na její druh musí jít tvrdou rukou, ale nikdy bych jí neublížil. Pouze ji izoluji od jejích sourozenců, aby jim neublížila, nebo je nenaučila agresivitě. Vím, že vám toto píši v každém dopise, ale je to nezvladatelné kukaččí mládě a já zastávám názoru, že stvořit její rasu byla chyba a není důvod vychovávat další příslušníky. Znovu proto žádám o povolení -- ------. Dost o tomto nepříjemném tématu a vrátím se k hlášení. nic zvláštního se tento týden nestalo, jen to, že zjistila o nočních procházkách se Subjektem 089 a z jakéhosi důvodu se vždy proplíží s ním a slečnou Friedenovou na hřiště a hraje si v noci kdy má spát, namísto ve dne, kdy odmítá ven jen vyjít. Nejspíše za tím stojí větší soukromí.*



*Subjekty celkově dělají pokroky a jejich výchova je (až na jednoho) zvládnutelná. Závěrem bych ještě rád poprosil o zaslání krabice hraček, jak jste sliboval minulý měsíc a zvážení zaslání různých knížek pro děti, aby se je slečna Friedenová naučila číst, jakmile to bude možné. Děkuji vám za vaší pozornost a přeji nádherný týden.*

*Mudr. Roger Lichtsturm*



Nerozumím tomu. Co to je? O kom to je? Proč to Darky četla? Mám jí to vrátit? Potřebuji odpovědi. Možná je ten slavný Roger ten samý Roger, jako je tady podepsaný. Složím papír. Pak přijdu zpátky ke stolu a založím ten dopis mezi knihy. Už se nestarám o Leu a vezmu knihy. Vyjdu ven z knihovny a zamířím ke svému pokoji. Minu sochu a kumbál a ramenem otevřu dveře. Položím knihy na noční stolek a znovu vytáhnu ten papír. Takže si to zanalyzujeme. Dokument je o osmi dětech- ne, není. Vždyť věta „*Jediný případ, kdy jsem ho viděl ronit slzy byl, když mu na ocas spadla minulý týden váza*“ by neměla být k normálním dětem. To bude asi osm takových tvorů, jako jsem já a ostatní. Ten Roger a Friedenová jsou asi nějací vědci, co dělali experimenty na lidech nebo zvířatech, jako ve sci-fi nebo filmech! To je hustý! Pak mi něco dojde. To bude asi kniha. Část knihy a to, co Darky četla byl taky příběh. Škoda. Ale i tak se Rogera zeptám. Zajímá mě to. Bezmyšlenkovitě si zastrčím papír do kapsy u šatů. A mohla bych to probrat i s Leou a Mandy. Nebo ostatními, ti jsou taky moc hodní. To je skvělé, že jsem se dostala z tak beznadějné situace sem! Jsem tak šťastná! Jakmile mi dojde tohle, poskočím si na místě a vykouknu z okna. Je krásně. Na stromy svítí lehce ze západu, ale hlavně přímo zeshora. Musí být kolem poledne. Jako na zavolanou mi zakručí v břiše. Usměju se a znovu se podívám ven. Chci odejít, ale přiletí nějaký pomatený motýl a vrazí mi do obličeje. Spadne mi do dlaně. Převrátí se a jen sedí. Já natáhnu ruku, aby měl víc sluníčka. Pak mě ale začne bolet a stáhnu ji i s motýlem- babočkou pavím okem- zpátky a fouknu. Motýl zamává křídly a zvedne se z mé dlaně. Nějakou dobu se třepotá ve vzduchu a pak odletí do lesa. Nemůžu si pomoct. Tohle mi opravdu zlepšilo den.

Jdu po chodbě, ale jen co noha nohu mine. Mám sklopenou hlavu a uši. „hele, počkej!“ ozve se za mnou. Podívám se. Jde ke mně ten lišák, Felix. „Ty jsi smutná?“ zeptá se. Já tam jen stojím a koukám. „To myslíš vážně?“ dostanu ze sebe. Felix se zatváří překvapeně. „Ano. Vypadáš smutně, tak se ptám, jestli není něco, co by ti udělalo radost. To je přece správné, ne?“ pokrčí rameny. Chytí mě to za srdce. Nikdo se nezeptal, jestli mi může udělat radost jen tak, protože vypadám smutně. I když škoda, že se ptá jen protože jsem se ztratila. „Jedno bys pro mě udělat mohl. Prosím, ztratila jsem se. Kde je Rogerova kancelář?“ usměje se, chytí mě za ruku a vede mě chodbou. Podívám se na něj a usměju se. On také. To je tak trapný, ale přitom romantický! Musím se červenat. Prosím, ať mě tak nedrží! Konečně dorazíme před nějaké dveře. Je na nich připevněná kovová destička s vyrytými slovy: *Rogerova Kancelář*. „D-Díky“ vykoktám a pustím se. „Není zač. Kdykoli. Ahoj.“ chytí se za loket a odejde. „Ahoj-“ zašeptám. Mám v hrudi takový hřejivý pocit.

Když se uklidním, přijdu blíž ke dveřím. Zastavím se. Je tam někdo? Mám klepat, nebo ne? Nakonec se rozhodnu zaklepat. Třikrát ťuknu pěstí do dveří a čekám. Slyším, že tam někdo je. Pobíhá po místnosti. Pak asi přiběhne ke dveřím a najednou je vykopne. „Tentokrát ne, jsem připravenej! Pojďte si pro mě!“ zařve, ale pak si mě všimne. „jéje, promiň, maličká. S někým jsem si tě spletl.“ Pořádně se na něj podívám. Má na sobě spoustu hrbolů, děr nebo výrůstků, které vypadají přebytečně. Je na něm alespoň pět různých odstínů šedé a jen obličej má bíloorandžovou barvu a vypadá jakoby maska. V ruce drží baseballovou páku, ke které nějak přidělal ostří s bruslí. Prostě musím ustoupit. Tohle je divný. Hodně. Tenhle chlápek že stojí za nějakým větším příběhem? „Ty jsi tady nová?“ otáže se a páku schová někam za dveře. Já rychle zamrkám a lehce se přikrčím. „Jo… vy jste Roger?“ Přikývne a zeptá se, jestli nechci jít k němu do kanceláře a ustoupí, abych mohla projít. Udělám pár váhavých kroků a vejdu do kanceláře. Vypadá to tam prapodivně. Stůl není vidět pod hromadou papírů, zkumavek, kádinek a kdo ví čeho ještě. Po stěnách jsou myšlenkové mapy a nákresy a skříň vypadá, že každou chvíli praskne. „Promiň. Je tu trochu nepořádek…“ zamumlá a smete papíry ze židle a on sám postaví hrnek ze stolu na jednu z poliček a sám si na svoje nákresy a poznámky sedne. „Proč jsi tady?“ nechce se mi úplně sedat, ale je to slušnost, tak se přemůžu a pomalu se posadím. „Jen jsem se chtěla zeptat, co jsou zač tahle těla a na tvoje příjmení.“ Jakmile to dořeknu, lehce trhne rukou a nasadí překvapený výraz. „čekal jsem, že se mě zeptáš, odkud máme ta těla. Ale proč chceš vědět moje příjmení?“ po pažích a zádech mi přeběhne husí kůže. Papírek v kapse mě pomyslně pálí jako oheň. Rozhodnu se protentokrát nepoužít moji obvyklou odpověď ,jen tak’, ale zkusit to méně průhlednou metodou. „Jak jsem k tobě šla, napadla mě ta otázka.“ zamyslí se. Pak si povzdychne, napije se obsahu hrnku, což je asi kafe a odpoví mi. „Víš, on je tady takový pomyslný šéf Buddy a jestli ti to nechtěl říct, tak ho nechci naštvat, ani ho zradit, tak mi odpusť. Co se týče druhé otázky, už nejsem člověk a ty také ne. není tady pro mě tedy důvod používat příjmení. Už jsem ho zapomněl. Ale zkusím si vzpomenout. Už je to dlouho,… tak dlouho,…“ mumlá si, podepře si hlavu dlaní a zírá kamsi do dálky, kam nemůžu vidět. Asi minutu opakoval slovo ,dlouho’, ale pak si všimnul, že jsem pořád tady. Rychle zamrká a vystrčí mě ven z kanceláře. „Tak ahoj, maličká. Pokusím se si vzpomenout. Teď mám ale nějakou práci. Pak ti dám vědět, ano? Tak se měj hezky!“ chvilku před jeho dveřmi vrávorám a když nabudu rovnováhu, opřu se o stěnu vedle dveří. Ublíženě upřu pohled na zavřené dveře a zamumlám si ne sprostou nadávku na Rogerovu adresu, protože slečny nemluví sprostě. Odejdu do Party room a raději se vyhnu klukům, kteří poskakují u Darky a Stínových. Darky nevypadá vůbec jako ta holka, se kterou se snažím mluvit. Teď vypráví něco těm dvěma a Stínoví jí dělají doprovodné divadlo. Darky se usmívá se zavřenou pusou, když Stínoví začnou kluky zvedat do vzduchu a dělat zvuky jako letadlo. Je tu hodně věcí, co nechápu. Proč to dělá? Asi má problém s navazováním nových přátelství. Ale vypadá sympaticky. Určitě je fajn. Ani si neuvědomuju, že pořád zírám, než se mě Lea zeptá, na co to čumím. Zavrtím hlavou. „Co?“ Lea do mě šťouchne. „Když máš hlad, nejsi to ty. Za chvíli bude oběd.“ olízne si rty. „Co bude k obědu?“ zeptám se. „Nevím,“ pokrčí rameny „ale můžeme se jít podívat, jestli už vyvěsili tabuli.“ „Tak jo!“ souhlasím a vydáme se napříč místností k výdejnímu okénku. Tabule z rána je smazaná, ale na oběd tam zatím nic napsaného není. „Tak asi budeme o hladu.“ Zavtipkuje Lea. Moc dobře ale ví, že to není pravda. Nemusím tady být věčnost, abych poznala, že nadávky a zvuk třískání nádobí z kuchyně znamená příprava oběda. „Nebudem. Otázkou není, jestli oběd bude, nebo ne, ale co k němu bude.“ Lea pokrčí rameny. Pak na mě vrhne svůj pohled typu *Uděláš to co já* a ucedí: „Já se nechám překvapit.“ Chci se pustit do hádky, ale ona změní téma. „Viděla jsem tě v knihovně mluvit s Darky. Jak to jde? Je to ona?“ rozhodím rukama. „četla nějakou knihu o laboratoři. Chvilku jsme si povídaly.“ Zatímco popisuji náš rozhovor Lee, zuřivě gestikuluji. Nechci jí říkat o té stránce. Nevím proč. Ani mě, ani Lee se nechce stát, tak se během rozhovoru procházíme kolem Party room. „- a vlastně vypadá docela fajn. Z nějakého důvodu se s ní chci kámošit.“ Zakončím to. Lea přikývne a navrhne: „Zeptejme se Mandy. Tu jsem s ní viděla mluvit. Můžeme se ještě zkusit Darky podívat do očí. Pak budeme mít jistotu. Koukla ses jí do nich?“ Zavrtím hlavou. „Ne. Ale má je červené, jestli to chceš vědět.“ Lea začne máchat rukama tak moc, že hrozí shození vázy ze stolu opodál. „Mě nezajímá, že má červené oči, mě zajímá, kdo to je! Tohle nedává žád- JEŽIŠMARJÁ, VIDĚLAS TO?!“Zakřičí a ukáže dál chodbou. Rychle se tam podívám. Nic tam není, jen tma. „Ne. Co?“ zamrká. Pak si povzdychne. „Nic.“

Do fronty na oběd jsme přišly pozdě, tak jsme skončily předposlední. To je ta špatná zpráva. Dobrá je, že před Darky. Když si stoupala za nás, vypadalo to, že se jí chce zvracet a okamžitě sklopila pohled. Ale já s Leou jsme se na sebe šibalsky koukly. „Darky, podíváš se na nás prosím?“ Otáže se sladkým hláskem Lea. Vlčice s obvazy sebou trhne, jako by jí tímto nevinným dotazem Lea pustila do těla elektrický proud. Sklopí hlavu ještě víc a začne si něco mumlat. „NO?“ zeptám se po dvou minutách. Znovu sebou trhne, ale pak se uklidní. Usměje se a odhalí tak fakt ostré špičáky. „Tak jo.“ Zvedne hlavu. Jako by všechno kolem ztmavlo. To bude asi oční klam, ale zdá se mi, že jí oči září. Dohromady s jejími tesáky a strašidelným úsměvem to není moc dobrá kombinace. Ale když se jí podíváme do očí, nevidíme ani náznak něčeho povědomého. Jen mi sevře krk neopodstatněná hrůza. „O-ok. Dík.“ řekne Lea rychle a otočíme se. „Tak to není nikdo z nás.“ zmumlá smutně. „Ale že má krásné oči, to se musí nechat. Purpurové.“

o obědě se rozhodnu jít s Leou a Mandy na procházku kolem vily. Začíná se stmívat až pozdě, je léto. Je teplo a kolem bzučí různí brouci. Jdeme s holkama po vyšlapané cestičce mezi různými porosty. Je divný, že tady rostou rostliny, co obvykle rostou tam, kde je obvykle tepleji. Vila je opravdu velká, tak může být cesta kolem ní jak přes potok, ostružiní, vyprahlou část tak i mezi skalami, které se při bližším pohledu ukazují jako železné a cihlové ruiny. „Vila je takový svět sám pro sebe. Místo vlády tu je Buddy, místo států klubovny ras, místo národů rasy a místo planety vila a všechno do dosahu zdi.“ Prohlásí Mandy a Udělá rozmáchlé gesto do lesa, kterým zrovna procházíme. Já a Lea se na sebe podíváme, zmatené jak včely. „Jaké zdi?“ Nechápeme. Mandy se podívá na Leu jako by nemohla uvěřit, že to neví. Pak začne vysvětlovat. „Tahle vila má kolem sebe i takovou obří zahradu. Nevím, komu to tu patřilo, ale co teď je to tu opuštěné. Tedy, není. Ve vile žijeme my. Můžu vás ke zdi zavést.“ Nabídne. „Tak jo!“ odpovím. Mandy odbočí z cesty a vydá se mezi stromy. Já a Lea ji následujeme. Pod nohama nám chřestí jehličí a ve vzduchu je cítit borovice. Jediné, co není ideální je to, že musíme dávat pozor, abychom nešláply na šišku. Po nějaké době mi dojde, že jdeme po zvířecí pěšině. Lea vypadá, že jí to taky došlo až teď. Mandy tudy asi chodí dennodenně, protože jde úplně jistým krokem. „Jsme tady.“ zastaví se. Vzhlédnu od země a upřu pohled na zeď, co se tyčí nad námi. Na první pohled je jasné, že ten, kdo tady bydlel dřív tady nechtěl návštěvy. Stěna má určitě alespoň 4 metry, nahoře ostré hroty ze železa a ostnatý drát. Omítka je na hodně místech oloupaná nebo rozdrcená, stejně jako různé části zdi, díky čemu je vidět, že je dobrého půl metru až metr tlustá. Přesně to nemůžu určit, je hodně porostlá mechem a rostlinami. Příroda si už bere svůj díl. „Jak dlouho to tu stojí?“ nechá se slyšet Lea, zatímco si zeď prohlíží zblízka. Mandy pokrčí rameny. „Rozhodně víc jak 40 let. Tak dlouho jsme tady.“ Já s Leou se na sebe znovu podíváme a pak zpátky na Mandy. Zase na sebe. Zase na Mandy. Znovu. Znovu. Znovu, ale pak se Mandy zeptá: „Jsme pořád kámošky, že jo?“ „JO!“ reagujeme rychle já a Lea.

Po chvíli se vrátíme na cestu kolem vily. Procházíme právě u té kovové kostry, kde jsem s Leou skákala bez záchranné sítě. Rozhodnu se jí to vrátit. „Hele, Leo, ukážeš mi tu záchrannou síť?“ drknu do ní loktem. Zakloní hlavu a zasměje se. „Vždyť jsem ti říkala, že tady žádná síť není.“ „Dělala sis legraci, protože lhát se nemá.“ odpákuju ji. „To nebyla-“ začne, ale pak jí to dojde. Zašklebí se a začne kňourat. „Ale no tááák, Elíííííí…“ Odmítavě zavrtím hlavou a zatvářím se namyšleně. „Nene, ukaž mi tu síť, jak jsi o ní mluvila.“ „To vám tu chci ještě něco ukázat, holky,“ Vloží se do rozhovoru Mandy „to se vám bude hodně líbit.“ mávne rukou, ať jdeme za ní. Následujeme ji pod kostru. Válí se tu všelijaký bordel, včetně sutin, dřeva, drátů a dalších stavebních materiálů. Čím blíž jdeme k normální části vily, nacházíme divné věci. Míchačku, krumpáče, vozíky, ale i další divné věci, jako třeba záclony, židle, konfetová děla a podobné. „Co je to za věci?“ otážu se, když zvedám ze země šaškovskou čepici. „Dostáváme se do nižších podlaží,“ povídá Mandy „takže tady žijí jiné rasy. Tohle jsou věci Bílých. Támhle ta tou záclonou jim začíná rajón.“ naznačí rukou k chodbě, kde jsou místo dveří pověšené různobarevné záclony. Jak se tady na to dívám, dojde mi, že to vypadá jako by někdo vilu rozpůlil a z druhé půlky nechal jen kostru. „Tam my jdeme?“ otáže se Lea. Naše kamarádka zavrtí hlavou. „Pokud chcete, ale není to to, co vám chci ukázat.“ Já s Leou se na sebe podíváme a zamyslíme se. „Nechám to na Eli.“ Hodí to hned Lea na mě. Zvednu ruce v obranném gestu, ale pak to vzdám. Po pár vteřinách přemýšlení navrhnu, že bychom mohli jít nejdřív za Bílými a pak na to Mandino místo. Obě souhlasí, tak se vydáme za závěsy. Klopýtáme přes staveniště a podivné věci. Když staneme na rovné podlaze, překvapí mě, že je chodba z kamene. „Proč to není dřevo?“ otážu se. Lea přispěchá s odpovědí. „Buddy říkal, že je to za prvé, protože kdyby byla patra kamenná, mohlo by se to propadnout a to nikdo nechce. Za druhé je tu mokrá hlína-“ musí se zastavit, aby se nadechla a hned po mě vystřelí dělem informací znovu. „- takže by to dřevo rozmočilo a prolezla by plíseň a takhle je to lepší ochrana pro sklep a…“ pokračuje ve vyjmenovávání katastrof. Od rozměklé půdy, přes zřícení budovy až po dinosaury. Nechápu, ale rozumím, že je to asi lepší nápad z dlouhodobého hlediska. Jakmile jí dojde dech, nabere nový, ale jen k tomu, aby to tu začala kritizovat. „proč je tu taková tma? Vždyť je těsně po poledni. Jak tady může někdo žít? Ještě ke všemu je tu příšerná výzdoba. Ty fábory mají vybledlé barvy, vypadá to tu divně, proč tu jsou ty balónky, ježišmarjá, co je tahle věc na zemi, proč tu vůbec jsme, smrdí to tu, chci pryč, nelíbí se mi tu, tady je to prasklý, nemám to tu ráda…“ já a Mandy jdeme vedle ní v příšerném vnitřním křiku. Naštěstí dostane Mandy spásný nápad, čímž učiní přítrž proudu její nespokojenosti. „Nezahrajeme si ,co bys radši’?“ „Tak jo! Začínám. Hmmm,… Mandy, raději by jsi dala pusu nějakému kameni, nebo kamarádovi nebo kamarádce?“ Chudák Mandy se otřese. „Samozřejmě kamarádce. Dát pusu kameni nebo klukovi to néééé“ přikryje si obličej rukama a Lea se rozesměje. Pak ruce spustí a otočí se na mě. „Elis, raději bys každý den hodinu cvičila, nebo každý den strávila hodinu zavěšená hlavou dolů?“ odfrknu si. „Hlavou dolů. Na cvičení nemám morálku.“ chvíli musím přemýšlet, pak se otočím na Leu. „Raději bys skočila do hnoje, nebo lezla po zdi jako ostatní Průhlední?“ „Ha.“ reaguje. „Proč bych skákala do hnoje, když po zdi lezu běžně? Eli, raději bys-“ nestihne dopovědět, protože k nám dolehne veselý hlas. „Nazdárek, rádi vás vidíme! Co se děje?“ otočíme se. Za námi jde s rozpaženýma rukama někdo, kdo vypadá jako živá panenka s bílou kůží a očima v barvě dětské modři. Mandy se hned rozzáří. „Jasmíno! Ahoj! Šla jsem to tu ukázat tady Lee a Elis. Elis je tu nová,“ ukáže na mě „a Lea tu ještě nebyla.“ mávne rukama k ní. „Hurá, nové holky! Je tu až moc kluků, ahoooj“ přijde k nám s širokým úsměvem a potřeseme si rukama. „Asi se tu chcete porozhlédnout, co? Kdyby se tady dole byl někdo nový podívat, Erik by mi to řekl. To je tu takový hlídkař.“ začne okamžitě vysvětlovat a vede nás chodbou. „Kvůli tomu, abychom si udrželi teplotu začíná náš rajón až uprostřed budovy. Večer tam vždycky hoří oheň, ale není tam ani kouř, ani vedro díky ventilačním dutinám ve stěnách. Tak se vlastně dostáváme všude možně po budově. Ty díry jsou všude, takže když si to bludiště zvládneš zapamatovat, můžeš se dostat i tam, kam se normálně dostat nedá. Je to taky rychlejší, než jít po chodbách, takže pojďte za mnou.“ pobídne nás a přijde ke stěně. Odhrne jeden závěs a odhalí díru o velikosti dveří za ním. Neváhá ani vteřinu a vleze dovnitř. Mandy ji následuje, ale já a Lea pořád postáváme. Pak si povzdechnu a vlezu dovnitř. Je to dutina mezi stěnami, zhruba půl metru široká a různě vysoká. Nemůžu to odhadnout, na některých místech je jinak. „Ok, jdeme!“ zavelí Jasmína a vydám se chodbou za ní. Podle toho, že za sebou slyším Leu dýchat zjišťuju, že lezla za mnou. Jasmína pokračuje ve vyprávění. „Zavedu vás do obýváku, to je hlavní místnost tohohle patra, stejně, jako je tam nahoře Party room. Mezi těmi nahoře a námi je ještě jedno patro, to nikdo nevyužívá. Přijde mi to jako pěkná blbost, ale už jsem zvyklá. Každopádně, do obýváku je to už jen kousek. Nevím, kdo tam bude, ale pár z nás jsi určitě viděla na večeři, co?“ Musím párkrát zamrkat, abych pochopila. Ztratím tak ale drahocenné vteřiny na to si vzpomenout, jestli jsem viděla včera nějaké Bílé. „No,… byl tam ten,… Erik, co? Takový ten, co má bílou jen hlavu, ale zbytek těla šedý?“ Jasmína nadšeně zaskáče. „Ano, ano, to je on! Pamatuješ si jednoho z nás! Hurá!“ ta je pozitivní. Vím to, protože na hostině třikrát spadnul ze židle, takže na něj třikrát řvali.

Dorazíme do obýváku. Je to něco, co byl asi sklad, nebo nějaký sál podepřený spousty sloupů. Nábytku je tu málo a postavený je jen u sloupů. Mezi čtyřmi, kde je postavený gauč, krabice a spoustu dalších věcí je velké ohniště. Kolem něj je postavených spoustu kýblů vody. Nehoří, nad uhlíky je postavená kovová mřížka podepřená cihlami. Světlo přichází z díry ve stropě, jinak je kolem tma. Tu a tam je sice schodiště, nebo nějaká místnost, ale nelíbí se mi tu. Je vidět, že se snažili si to tu ozdobit nějakými barevnými fáborky, balónky a závěsy, ale vlastně to vypadá hůř. Uprostřed toho všeho se odněkud vynoří dvě postavy v bílém kožíšku. „Ahoj! Tak jste tady!“ zvolá jedna a dloubne loktem do té druhé. „Přišli už dneka. Dlužíš mi colu.“ zamumlá k němu a hned se zase věnuje nám. „Co tady děláte? Chcete něco ukázat, nebo… tak něco?“ dostane sám sebe do úzkých. Ale hned dělá, jako by se nic nestalo. Já, Mandy a Lea se na sebe podíváme. Pak Lea vezme věci do svých rukou. „Vlastně jsme se sem šly jen podívat. Abychom věděly, jak se sem kdyžtak dostat. Teď se nám ale úplně nehodí tady zůstávat déle, proto přijdeme jindy, ano? Tak ahoj!“ zamává jim a ostatní taky. „Tak ahoj! Přijďte zas!“

když vyjdeme zpátky na sutiny, já i Mandy se na Leu naštvaně podíváme. „Ty jsi lhala.“ řeknu jí to na rovinu. „Nene, nelhala! Vždyť nám Mandy chce něco ukázat, ne?“ rozhodí rukama a málem trefí právě Mandy. Ta se vyhne a pak se zamyslí. „asi máš pravdu.“ pokrčí rameny. „Jdeme?“

dojdeme na druhou stranu vily, tam pod našimi pokoji. Je tam zahrada. Ta vypadá opravdu hezky. Jsou tam truhlíky s různou zeleninou, záhonky s různými cedulkami, co se tam pěstuje, ovocné stromy, zkrátka a dobře samé užitkové rostliny. Aby to nikdo neviděl, je zahrada ohraničená křovím a dovnitř se dá dostat jen skrz vilu. „To je hezký.“ povzdychne si Lea. Mandy se na kamenitém chodníčku mezi záhony zastaví. „To myslíš vážně?! Holka, tohle není to, co vám chci ukázat.“ vydá se někam mezi malinové keře. „Počkej na nás!“ zakřičíme a rozeběhneme se za ní. Propleteme se po úzké cestičce mezi porostem a já jako první vypadnu ven na volné prostranství. „Bacháááá“ slyším ještě zakvílet Leu, než do mě zezadu vrazí a strhne mě i sebe na zem. „dávej si bacha sama.“ zavrčím na ni. Lea vstane a nabídne mi ruku. „Sorýý“ postavím se a obě se podíváme, kde to vlastně jsme. A zůstaneme stát v němém úžasu.

Pod oblohou v barvě modré se rozprostírá druhá zahrada, ale tahle září i jinými barvami, než ta předtím. Je rozkvetlá a není záhonek, na kterém by nebyla kytka nebo alespoň okrasné keře. Každý truhlík má na sobě napsané jméno majitele a některá dokonce i poznávám. Buddy se snaží o to, mít na svém záhonku lilie, ale popravdě mu tam spíš roste plevel. Mandy pěstuje bílé růže jako její srst. Voní až sem. Na záhonku s Jasmíniným jménem se v mírném vánku kývají vlčí máky. Nejsem si ale jistá, jestli tam nerostou divoce. Lea ani já tu nemáme své jméno. U mě to není překvapení, ale co Lea? „Mandy?“ vydechne ona. Dívka u svého záhonku udělá rozmáchlé gesto rukama. „Jak se vám to líbí?“ zasměje se. Lea a já naráz vyhrkneme: „Jak?!“ Mandy zamrzne úsměv na rtech a povzdychne si. „Tamta zahrada slouží k zásobování. Lidé z okolí nám sice pomáhají, ale čerstvá zelenina, chápete. Tohle je zahrada, kde si můžeme pěstovat, co chceme. Květiny, vlastní jídlo, klidně i něco jiného. Třebááá,…“ rozhlédne se a pohledem se zastaví na místě o pár uliček dál. „Hele, vidíte? Bílí spojili pár svých záhonků a udělali z toho jezírko s rybičkami.“ otočí se zpátky k nám a udělá ,jazzové ruce’. „Hustý, co?“ S kamarádkou vede sebe začneme pohledem pročesávat zahradu. „Můžeme dostat taky záhon, prosím?“ zeptám se. Mandy zse zasměje. „Už tady máme vyhraničená místa, kdyby někdo přišel. Jestli uvidíte ohraničenou část půdy bez jmenovky, je vaše!“ postrčí nás do středu zahrady. „Do toho!“ Tady tedy začíná moje samostatná práce podruhé. Rozhlédnu se. Skrz keře a vysoké kytky toho ale bohužel není moc vidět. Nevidím nikoho jiného, kromě Ley a Mandy, které tam postávají. Mandy se asi rozhodla na nás dohlížet a Lea jen stojí a rozhlíží se jako já. Když vidí, že nemám žádný plán, vydá se skrz zahradu podél vily. Zmizí mezi liliemi a okrasnými keři. Nezbývá mi nic jiného, než se otočit a jít směrem od vily, ke kraji zahrady. Jdu kolem stromu, který vyčuhuje z břečťanu. Ten zase obrůstá železný plot ohraničující ji. Míjím Větve popadané na zem, záhony i všudypřítomné kbelíky s vodou. Z nějakého důvodu je mají i uvnitř. Konečně se mezi záhony vynoří prázdný kus trávy ohraničený čtyřma prknama. Pro jistotu to dvakrát obejdu, jestli to na sobě nemá štítek se jménem. Když se přesvědčím, že ne, poodstoupím. Později si dojdu pro nářadí. Budu si pamatovat, že mám záhonek hned u velkého uschlého stromu.