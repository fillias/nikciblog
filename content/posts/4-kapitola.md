---
title: 4. Kapitola
subtitle: Z pohledu Darky
category:
  - Kniha na pokračování
author: Rori
date: 2021-03-24T10:27:03.607Z
featureImage: /uploads/jw21a62b_dsc_0064.jpg
---
V noci Praha vypadá jinak. No, i když je to možná tím, že jsem se na ni nikdy nedívala ze střechy domu s Myšákem na rameni a zostřenými smysly. Dávám si právě pauzu. Až skončí, plánuji počkat, až nikdo nepůjde a vezmu si nedojedené jídlo z Mekáče. Sice se mi to smažené jídlo už zajídá, ale lepší než krást ze supermarketu nebo vietnamcům. Za to jídlo v mekáči už někdo zaplatil. Vlastně jen zkonzumuji zbytky, ne? Žasnu, kolik nedojedených zbytků v Praze je. Když jsem ještě byla člověk, nevnímala jsem to neuvěřitelné plýtvání. *„Plýtváš časem. Už se vydej na cestu.“* vrčí mi v hlavě Shadow. ,,Máš pravdu.“ zvedám se a skáču na další střechu. Zastávku asi vynechám, ani nemám hlad. Ocitám se na střeše budovy s tím, že na tu druhou je to minimálně deset metrů. Žádný problém. Tohle jsem dneska dělala už nespočetkrát. Vytahuji z tašky lano se zátěží. V duchu děkuji těm hodinám výcviku, co jsem strávila ve vile a házím kámen dvakrát těžší jak já na protější střechu. Zachytí se. Na tu, kde právě stojím dám druhou zátěž a kleknu si. Mé kosti se jako obvykle přizpůsobí pohybu po všech čtyřech. Zkusmo na provaz šlápnu a jakmile se ujistím že drží, rozeběhnu se. Eazy byznys. Přitáhnu si lano zpátky a už zase vyrážím. Podle hodin z jedné kaple stověžaté Prahy jsou dvě ráno. Další plus pro mě. Skoro nikdo tu není. I tak mi chybí les. Tohle je ještě větší divočina. Dole projede tramvaj. *,,Ach jo, to by bylo se svézt.“* zafňuká Shadow. ,,Kámo, ty fakt nevidíš ty dráty? Byla by z nás pečínka a z Myšáka karbanátek.“ Zasměji se vlastnímu vtipu, ale ani jednoho to nějak nepobavilo. Myšák zaleze hlouběji do tašky a Shadow mlčí. Naštve ho, když je někdo chytřejší než on. *,,Mám nápad. Ale nebude se ti líbit, protože to je šílený a nebezpečný. Vlastně bych takový nápad čekal spíš od tebe a není vyloučeno, že nejsem zmanipulovaný, takže-“* ,,Mluv!“ zahřmím potichu. *,,Vím o dvou místech, která nejsou nějak extra osvětlená a dá se skrz ně dostat v podstatě kamkoli.“* zastavím se a čekám, co z něj za pitominu zase vypadne. Aby svým slovům dodal váhu, objeví se přede mnou. Trochu se vznáší, aby vypadal vyšší. *,,Vlakové tratě a tunely metra.“* Chvilku na něj zírám jako vyvoraná myš- promiň Myšáku-. Abych řekla pravdu, ten nápad s metrem je ten typ nouzovek. Ale koleje nezní tak špatně. Je tam místo, kam uskočit, jsem rychlejší než normální člověk a pravda, kdo by instaloval lampy nad koleje? Ve dvě v noci stejně skoro nic jezdit nebude. ,,Poslouchej co si o tom tvým plánu myslím. Nemám takovou šanci na smrt, mám rychlé reflexy a ještě ostřejší smysly. Ale je to neuvěřitelně blbej nápad. Jako fakt. Jen škoda pro mě, že lepší nemáme.“

Vzdychnu. ,,Do toho.“

Tak blbej nápad to nebyl. Vlastně to byl super nápad. Samozřejmě to nepřiznám. Právě jdu po kolejích a jsem krytá stromy. Přitom je tu tma a mám výhled. Navíc budou koleje vibrovat, jestli se něco bude dít. I v tunelech je plno místa. Tak zatím můžu přemýšlet. Ta vzpomínka včera byla zvláštní. Většinou si pamatuji jen věci, které jsem chtěla, abych si pamatovala. Je na nich vidět ta dětinskost a přitom věci, které by asi malé děti poznat neměly. Kupříklad minulý týden jsme viděla jednu, kde malá Lea omylem něco rozbila a pak to svedla na mě. V té ohrádce jsem kvůli ní strávila dvě hodiny. Byla jsem naštvaná, cítila jsem křivdu i důvod křivdy. Lea nechtěla být ,,na hanbě“. Věděla, že já jsem tam trávila poměrně dost času, tak prostě řekla, že jsem to udělala já a šla si zase hrát. Zatímco jsem se v ohrádce nenápadně dívala, jak si hrají a představovala si, jak si hraju s nimi. Popravdě, nejčastější pocit byl smutek a zoufalství. Jsi Noční můra, ty jsi ta špatná, my ne. Ty jsi krvelačná bestie a když ti budeme věřit, doplatíme na to. Nejsi jedna z nás. Neumíš to co my. Nikdy jsi nebyla jedna z nás. Nikdy nebudeš jedna z nás. Nikdy. Jsi na to sama. *,,Uhni! Koleje vibrují! Dělej!“* Zvedám hlavu. Klepou se mi nohy a slyším svist vzduchu. Než mi to stihne dojít, uskakuji do strany a kutálím se z kopce. Myšák kvičí. Bolestivě narážím do stěny zrovna ve chvíli, kdy po kolejích projede vlak. Prudce vydechuji a dívám se, jak ještě brní. Ty koleje, ne vlak. *,,\*\*\*\**“* Uleví si Shadow, zatímco se Myšák snaží dostat z tašky. Přidám se s frází, za kterou bych na stopro dostala poznámku. Nikdo to nekomentuje. Pokusím se postavit na nejistých nohou, ale spadnu. Když to zkusím znovu, dokulhám ke stromu. Pak si mu sednu na větev, aby mě nebylo vidět. ,,Možná bych přece potřebovala pauzu.“ Shadow chvíli nic neříká. *„Hele, Darky,“* vzdychnu a skočím mu do řeči. „Já vím, byla to moje chyba. Ale nesekýruj mě prosím.“ Proč si teď vzpomenu na Rogera? *,,To jsem nechtěl říct. Já jen že,… ke konci jsi zapomněla blokovat svoje myšlenky. Viděl jsem, nad čím jsi přemýšlela.“* Kruci. *,, A chci ti říct, že bych ti rád pomohl. Budeš ty vědomosti potřebovat. Navíc já jsem už v tomhle těle nějaký ten pátek. Kdyby ti něco nebylo jasné, řekni mi. Tvé emoce a vzpomínky,… Pomůžou ti. Poznáš kdy.“* Chvíli sedím na větvi a koukám. Pak mu řeknu: „Objev se.“ poslechne. Aniž bych nějak přemýšlela, obejmu ho. Je to jako objímat cukrovou vatu. Tohle pro mě hodně znamenalo. Normálně mě popichuje, říká mi co dělám blbě a kecá mi do života. Ještě mi takovouhle pomoc nenabídl. „Díky. Cením si toho.“ Po chvíli jsem znovu na cestě. Vedle kolejí.

Jsem už na cestě tak pět hodin a zatím je všechno v pohodě. Měla jsem jen drobet problém na Husitské, kde jsem se musela plazit. Poněvadž tak jsou ty koleje na mostě jako na pódiu. Jediné štěstí, že vlak jel až pak. Ale abych byla upřímná,… trochu se mi zastesklo. Dvanáct let koneckonců není málo. Shadow mi ale pořád opakuje jednu věc a já se podle ní řídím: emoce jsou pro slabochy. A má pravdu. Takovéhle myšlenky se mi honí hlavou, zatímco se plížím křovím mezi nějakou silnicí a ulicí ,K vejvoďáku‘. Starosti s minulostí a s pocity ale musím nechat stranou při pohledu na nebe, které se začíná barvit z temně modré do rubínově rudé. Bude svítat. Jsem až moc blízko Prahy a jít ve dne,… „Co mám dělat?“ zeptám se Shadowa. *,, Zeptej se tvýho kámoše.“* ,,Taky proto se ptám tebe.“ *,,MYŠÁKA!“* ,,Ahá. Ty nevíš.“ *,,DĚLEJ!“* Spolykávám nějakou poznámku a vyndavám našeho malého hlodavce z kapsy. ,, Tak jo, Myšáku. Jestli pískneš, půjdu ve dne. Jestli ne, schovám se. No?“ Kouknu se na Myšáka se směsicí očekávání a znuděnosti. Je fakt malá šance, že pískne. Proto jsem to dala takhle. Mám už režim nastavený na spaní ve dne, takže jsem unavená. Plus mě denní světlo spálí. A jako naschvál se z mé ruky hned ozve písknutí. Eh. „To jako vážně?“ víc neřeknu a hned ho dávám do kapsy. Trochu ale změním směr. Nemůžu spát vedle silnice. za chvíli se na mě usměje štěstí. V lese je dost dobrá díra v zemi. Sice upřednostňuji stromy, pro dobrý úkryt ve větvích před spatřením a deštěm, ale díra v zemi není tak špatná. Ale jestli bude pršet, mám vytopený barák. Kašlu na to. Nevypadá to, že by chtělo pršet.



Mám štěstí. V podstatě. Pršet začalo až večer. Takže právě jdu na kraji prázdné silnice. Do zad mě bičuje déšť a kolem kotníků se mi valí proudy vody. Nevím, co říkali ve zprávách, že nic nejede. Upřímně doufám, že nezabloudím nebo se něco nestane. *,,Zkus myslet na něco jiného.“* Poradí Shadow. Tak si zahraju jednu ze svých oblíbených her, když někam jdu, nebo na něco čekám. Vlastně si jen zpívám. *,,Né, dělej něco jiného, nebo aspoň nezpívej Belever“*,, Ty nemáš rád *Belever*?“ Odpoví, že ne. „tak co mám dělat? Chceš hrát slovní fotbal?“ *„Ok. Začínám. Tak třeba,… AUTO!“* ,,Auto? Moc originální nejsi-“ *„NE JAKO HRU! JEDE AUTO!“* Na nic nečekám a skáču do příkopu. Vynořuji se z potoka v příkopu celá mokrá, i na místech, kde jsem předtím mokrá nebyla a s vodou v nose. *,,ach joo, já nesnáším vodu v nose! Víš ty co? Rovnou můžeš říkat na to auto.“* Snažím se působit co nejdůstojněji, když vylézám z potoka a otřepávám se, což je celkem k ničemu, vzhledem k tomu, že lije jako z konve. ,,Fajn. Totem.“ *,,na em nic nejde.“* ,,Tak dej na m.“ *,,Myšák“* ,,Konev“ Už prakticky bez starostí jdu zpátky na cestě.

Míjím informační ceduli a ujišťuji se, že jdu správným směrem. Kdyby přestalo pršet, určitě by mi byla zima. Déšť hřeje, zvykla jsem si na teplotu. Shadow se mnou můj názor nesdílí. *„Proč jen musí pršet zrovna teď? Když jsme na cestě? Do dvou dnů tam budeme, nemohlo to počkat? Jak to, že ti nevadí déšť? Mně teda jo. Ani nevím proč. Proč “* „DOBRÁ, CHÁPU! NEMÁŠ RÁD DÉŠŤ! SPOKOJEN?“ Musím řvát, abych přeřvala nejen Shadowa, ale i ten jeho déšť. *,,No, mohl bych být spokojenější. Ale co naplat. Žádnou střechu a deku tu nikde nevidím.“* V tomhle s ním souhlasím. Krb, měkkoučká deka a horké kakao by jednomu zvedlo náladu. To se trošku, ale jenom trošičku liší od mé současné situace- promočená srst, bude mi zima, jakmile přestane pršet a poškrábané nohy od křoví, drátů a štěrku. Byla by to příjemná změna. Ale nemůžu chtít všechno. „Buď rád, že zima začne až za pár měsíců. Bylo by to horší, než tenhle menší slejváček.“ *„Sníh mi vadí míň než déšť.“* „Proč?“ *„nevím.“* Na tyhle situace jsem zvyklá, takže to se mnou tolik nehne. Je mi to jedno. Prozatím. Mám důležitější věci na práci. Tedy, na přemýšlení. Když přišla do vily, s Lily to bylo v pohodě. Nejevila moc zájem se se mnou skamarádit. To byla pro mě výhra. Ale pak se objevila Eleanora. Vlastně Elis. Ta se v tom najednou začala rýpat. Měla to v povaze vždycky- lézt do věcí, do kterých jí nic není. Málem jsem se prozradila. Shadow mi pomohl. Proč se tolik nezměnila? To není fér.

Přestalo pršet. Není taková zima, jako jsem si myslela. Protože mezitím, co pršelo přišlo ráno, takže je teď dopoledne. To jsem zjistila poměrně bolestivým způsobem. Světlo mě popálilo na kůži, musela jsem se hned schovat. Už je to fajn, alespoň jsem se přesvědčila o pravdivosti těch povídaček. Ale asi neusnu. Jsem mokrá, popálená a trochu hladová. Mavíc sedím na stromě. Je to super způsob, jak zůstat vzhůru. Shadow mě poprosí, jestli by zase mohl kontrolovat moje tělo. „Proč? Stejně se nemůžeš pohnout ani o pár metrů.“ Navíc bych se nemohla pohnout, ani kdybych fakt moc chtěla. Zdřevěněly mi nohy. A ruce už skoro taky. *„jen mě nech. Chci něco zkusit. Nic ti to neudělá, slibuji.“* než stihnu odsouhlasit, ztrácím vládu nad rukama, nohama a nakonec zbytkem těla. Uvnitř mojí hlavy na něj zakřičím, že při nejbližší příležitosti si to vypije a pak se dívám, co dělá. Něco hledá v tašce. Asi mapu. Nebo chce zkusit, jestli se nemůže schovat pod nějakým kusem hadru. Ne, on nevytahuje hadry. On má v ruce,… myšáka? Ten musí být fakt osamělý, že si chce povídat s hlodavcem. Moment, on nevypadá, že by si chtěl povídat. On ho strká dál po větvi. Na světlo? Proč se Myšák brání? Jakmile je na světle, začne pištět. Zmítá sebou. Co je s ním? Vběhne do stínu. Má na místech, kde byl na světle má popáleniny. *„kdo jsi? Jsi Noční můra, nebo nějaká jiná kreatura?“* Myšák se postaví na zadní. Pak se začne zvětšovat a měnit barvu, dokud není velký jak já a černozelený,… Shadow mi už zase přenechá velení, tak můžu křičet. Myšák, který už není myšák mi zacpe pusu a řekne divným hlasem s ozvěnou, ať mlčím. Nejsem si jistá, proč poslechnu. Připadá mi nějak povědomý. Nebojím se, jen mám respekt. „kdo jsi?“ chvíli mlčí a pak odvětí: „ Jmenuji se Fright. Byl jsem na obchůzce a vracel jsem se z vily, když jsem se stavil v Mělníku, abych nabral zásoby. Když jsem viděl, že ke mně někdo jde, poznal jsem, že jsi z vily a pomohl ti. Jsem ze Smečky. Nočních můr.“ Vytřeštím oči. Vidím před sebou vůbec poprvé jinou Noční můru. „Co jsi dělal ve vile? Jaké pochůzce? A proč jsi se mi neukázal?“ Vycení zuby. Má je neuvěřitelně ostré, ale ne jako jehly, ale spíš tesáky. Až po chvíli mi dojde, že se usmívá. „Šéf každou chvíli někoho ze smečky posílá, aby zjistil, co se děje ve vile. Tentokrát jsem to byl já. Nebylo mi ale úplně jasné, co se děje mezi vámi, Experimenty a co vám Henry udělal. Chtěl jsem to nechat nechat na dalším, protože už se mi pomalu naplňovala lhůta vrácení k ostatním. Netušil jsem, že jdeš taky pryč. Tak jsme na sebe narazili. A chtěl jsem vědět, jestli na mě přijdeš. Schválně jsem byl nápadný.“ nechápu spoustu věcí. „Jak jsi mě to nazval? Experiment? A kdo jsou ostatní?“ Teď zase vypadá, že nechápe on. „ty to nevíš? Když byl ještě Henry naživu, dělal na vás pokusy. Na tobě, Elis, Lee, Patikovi, Brianovi, Ole, Sammymu a Christoperovi. Myslím vašich tělech. Potom se něco pokazilo. Henry se rozhodl se vás zříct a stejně jako ostatní vás vyhodil. Ale už jste zůstali poškození. Třeba ty tvoje obvazy. Nebo Lilyin obojek. Máte si myslet, že je to doplněk. Není. Má pod ním lysou kůži a jizvy. Rád bych věděl, co se vám stalo. A kde jsou ostatní. Tebe netrklo, že jsi jiná?“ „Jsi první mého druhu, koho vidím.“ „No jo, pravda.“ Pokouším se pochopit. Vypadám docela jako on. Mám podobné oči a zuby, stavbu těla a barvu,… s potěšením shledávám, že jsem vyšší. Ale jen o trošku. Ale to není důležité. Moji kamarádi,… sestřička,… oni umřeli se mnou. A všichni jsme posedli těla, na kterých dělal nějaký vědec hokusy pokusy. Ale jediný o kom vím, kde je je Elis, Lea a Sammy. O Ostatních ne. Pořád je nenašli. Asi budu potřebovat toho času víc. „Díky, že mi to říkáš. Ale potřebuji čas. Eh,… bolí tě ty popáleniny?“ podívá se na mě, jako by čekal, že řeknu, že si dělám srandu. Pak nakloní hlavu na stranu a nevěřícně se zeptá: „právě jsem ti řekl, že jsem tebe a ostatní sledoval ve vile, že jsi Experiment a že jsem se proměnil v myš, abych na tebe dohlédl. A ty se mě ptáš, jestli mě bolí spáleniny od sluníčka? Vážně?“ upřímně to teď zní divně. „nechceš radši řešit, jak se dostat ke smečce a především z tohohle stromu?“ přemýšlí logicky. „o to jsem se snažila.“ „ne dost. Koukni na mě a uč se.“ nato vezme moji tašku a začne vytahovat různé věci. Malá deka s dírami, provaz a krabici kuřecích nugetek z mekáče. Začne lézt nahoru po stromě. „Hej, co tam děláš?“ zvolám za ním. „uvidíš!“ odpoví. Po chvíli leze dolů. Vleče za sebou nějakou věc. Hodí ji na zem. Zavolá na mě, ať slezu dolů. Když jsem tam, kouknu se, co to vlastně smontoval. Díry v dece vycpal listy a zalepil smolou. Někde vzal i igeliťák, ten nalepil zeshora. Taky ho přikryl listy. Zezdola byl ještě nějak namontovaný klacek. „Hele, plán je následující: já se proměním v něco malého a vlezu si do toho igeliťáku. Ty se schováš pod deku, chytíš ten klacek a budeš moci jít.“ „hustý! Mám jen jednu otázku.“ odpovím mu, zatímco jako myš leze do svého úkrytu a já se schovávám pod deku. „jakou?“ „kde jsou ty kuřecí nugetky?“ jsem zase na cestě. „hádej.“

Je večer. Šla jsem celý den, jsem unavená. Ale nestálo mě to tolik sil, kolik by mohlo. Nejspíš kvůli těm větvím, co se tu všude povalují uzavřeli silnici. Nevím, jak začít rozhovor s Frightem. Má zvláštní jméno. Ve vile se nikdo nejmenoval podobně. Že by to něco znamenalo. Tedy, až na mě. Já jsem Dark, tma, on je Fright, strach, zděšení,… mají i ostatní Noční můry takováhle jména? Jak to u nich funguje?Vypadají všichni podobně? A kde v Pozdyni můžou bydlet? Kdo je vlastně ten jejich ,šéf’? „Hele, kámo,…“ „co je?“ „kdo je tvůj šéf?“ zamyslí se. „Jmenuje se Fear. Je to ten největší a nejsilnější z nás. Zdědil místo po někom, kdo zmizel. Vlastně je Fear přísný, ale nepovyšuje se a nezneužívá svého postavení. Jsem rád, že je náš šéf.“ „Je větší než ty?“ „cože?“ „proti mě jsi menší. A já nejsem ve vile zrovna nejvyšší.“ Začne se smát. „Já jsem z Nočních můr nejmenší. Třeba Fear je skoro dvakrát vyšší jak já.“ Nevím co na to říct. Ten musí mít přes tři metry! „Nepřipadáš si vedle něj,… no,… jako děcko?“ „Vlastně tak trochu. Nejen kvůli výšce.“ Chápu, tak se neptám. Po nějaké době spadnu vedle silnice a odhodím tu věc. „Já už nemůžu chlape! Pauzu! Time out!“ Vyleze z igelitové tašky a usmívá se. „Proč ne. Vydržela jsi hodně.“ Zasípu a obrátím se na bok. Jít celý den je věc jedna. Ale noc předtím nespat je věc druhá. A on se nesl. „nechceš nést pro změnu ty mě?“ zamručím, ale dost nahlas na to, aby mě slyšel. „V žádném případě. Je večer a kdybych tě nesl, usnula bys a měla by jsi úplně prohozený režim. Na to nemůžu jako vůdce téhle výpravy přistoupit.“ pokusím se o výmluvný pohled. „Vůdce téhle výpravy? A nechceš se prostě nést sám?“ Výmluvný pohled, který se mi nejspíš povedl mi oplatí. „Máš ze mě respekt, ne? Nebo úctu? Já tě jen toleruju. Počkej, promiň. Respektuju, ale uznej, že šéf z nás dvou jsem spíš já, přes třicet let starý týpek než jedenáctiletý kříženec.“ „Za prvé: bro, za tři týdny mi je třináct. Za druhé: neříkej mi kříženec. A za třetí? Ehmm,… jo! Já vypadám jako šéf. Jsem vyšší-“ „na. Výšce. Nezáleží. Pochopili jsme všichni?!“ Dlouhými kroky přijde blíž a dloubne mě ukazováčkem do čenichu. vycením zuby ne vztekem, ale přirozenou reakcí. Musím vypadat vtipně, protože se začne chechtat. „vstávej. Pauza skončila.“ jsem líná chodit, tak jen lezu po kolenou. „když už chceš jít jako zvíře, tak alespoň pořádně.“ Než se zase stihnu začít hádat, chytí mě za kůži na krku a postaví mě na čtyři. Nic neřeknu, postavím se na zadní a jdu normálně. Tohle je stejný případ jako běhání. Ve volném čase to děláš rád, ale jakmile máš běhat na tělocviku ve škole, je to otrava. Jednu věc přiznávám. To on vypadá spíš jako vůdce v porovnání se mnou. Fright má tu sebevědomou auru. Sice vzhledem vypadám já při vší skromnosti lépe, ale on je prostě víc vůdčí typ. I když ani on ne tak úplně. Potkala jsem lidi, které bys na stopro poslouchal víc jak jeho. Samozřejmě ne kvůli vzhledu, to dá rozum. V dálce na cestě vidím nějaké město. Tohle bude zajímavé. Zastavím. „hele, šefiku,…“ „co je vlkodlaku?“ chvilku neodpovídám a pak se usměji. „mám pro tebe úkol.“ „chvěju se nedočkavostí a mám uši nastražené.“ nazdvihne obočí nad očekáváním, co to ze mě zase vypadne za volovinu. „projdeme městem, víš to, že jo?“ „hmm“ „nesmíš se celou dobu, co jím budeme procházet proměnit do něčeho jiného.“ přidušeně se zasměje. „hračka.“ „SE MNOU“ „...na kraji útesu se silným větrem. Přijímám.“ plivneme si do dlaní a potřeseme si rukama. *„divný zvyk.“* poznamená Shadow. „taky si myslím, ale dělám to, co dělá šefik.“ „huh“ Fright mě pustí a nakloní hlavu. „Shadow.“ řeknu, jako by to všechno vysvětlovalo. „Moje druhá duše, kterou mám asi proto, aby kritizoval každé rozhodnutí v mém ubohém životě.“ „jo ták.“ kývne Fright a vykročí po silnici. „Neboj, jakmile se naučíš žít jako Noční můra, zmizí.“ když tohle řekne, chvilku mi to dochází a pak mě přepadne smutek. Nechci Shadowa ztratit. Je to můj kamarád. Kdybych ho ale ztratila, budu Noční můra. Část smečky. Konečně bych za tu dobu, co jsem tahle kreatura někam patřila. Na druhou stranu mi Shadow pořád pomáhal. Byl na mě hodný (svým způsobem) a učil mě. Díky němu nejsem ještě ve větších potížích. Pravda, možná je to jeden z těch vlezdoprdelků, ale jeden z mála přátel, které mám. Zná mě lépe než kdokoli jiný. Jestli zmizí, zmizí i jediný, kdo mi rozumí nejvíc. Obejmu si ramena, jako bych ho tak mohla zadržet, aby nikam nechodil. Aby zůstal. *„Nikam nejdu. Pořád tě budu otravovat ty malý blbečku.“* řekne mi, ale v jeho slovech slyším laskavost. To pro mě znamená víc, než pomsta. Ale víc, než členství ve smečce?

Jsem fakt ráda, že mám tak boží schopnosti. Bez nich bych se přes město dostávala blbě. Díky především drápům a pak i rychlosti a mrštnosti jsem se s Frightem dostala k řece ani ne za pět minut. Dostat se přes most bude ale na prd. Je tam nějaká zamilovaná dvojice a nevypadá, že by chtěla v dohledné době odvrátit zrak od mostu nebo řeky. Třeba na líbání. I když u těhletěch typů jeden nikdy neví. Právě sedíme na stromě. Fright na mě kývne, že až se nebudou dívat, vezmeme to pod mostem. Po nějaké době do mě drkne loktem, ať jdu. Skáču ze stromu a během vteřiny se tisknu k trávě. Fright se plazí první, já v těsném závěsu. Nemám odsud dobrý výhled, ale jsem za to v podstatě ráda. Když se totiž přiblížíme k mostu, zaslechnu *zvuky*. Celá rudá vlezu pod most a děkuji ani nevím komu, že je tma a mám srst. Vytáhne drápy a zachytí se uvolněných kamenů zespoda mostu. Přeručkuje na druhou stranu a já udělám po jeho vzoru to samé. Chystá se vyrazit, ale chytím ho za rameno. Doufám, že mi bude rozumět a podívám se na něj pohledem: *Bacha-je-tam-náměstí*. Ukážu k nebi na věžičky kostela, o kterém vím, že celému náměstí vévodí. Vrátí mi to pohledem *Dobře-vezmem-to-kolem*. Kývnu a následuji ho. Snad ví co dělá. Jdeme ulicí a držíme se ve stínech. Upřímně, je legrace takhle se plížit ulicí. Větší než se lézt v Praze po kolejích. Asi to je tím, že tady někdo jako já a ne laboratorní myš zalezlá v tašce. Vylezeme kousek od supermarketu, kde Fright navrhne, že doplníme zásoby. Kopnu ho do holeně, otočím se a jdu směrem ke křižovatce. Usměji se, když uslyším, jak za mnou poskakuje. Když dojdu ke křižovatce, dám se doprava. Připlácnu se na stěnu a ve stínu vylezu z města za chvíli. Když se sebe podívám, nevidím Frighta. Mám nápad! Tak trochu si z něj vystřelím. Vylezu na strom a ukryji se. Za pár chvil kousek ode mě slyším kroky. Jakmile mám Noční můru kousek před sebou, vymrštím se ze stromu a skočím mu na záda. Nemá šanci nějak zareagovat. Stihne se proměnit v medvěda (asi), ale už se držím jako klíště. Teď pro změnu nemám šanci já a mrští mnou o zem. Chystá se mi zasadit ránu, ale pak si všimne, že jsem to já. Na moment ztuhne a pak se promění zpátky. Víc nepotřebuji. Vyskočím a povalím ho na zem. Začnu se smát jako šílená. „Vyhrála jsem!“ zakoulí očima, skodí mě a jde napřed. Jakmile mě přejde záchvat smíchu, zvednu se a rozeběhnu se za ním. „hej, počkej! Co jsem vyhrála?“

Ráno jsme oba vylezli na dobře vypadající strom a on hned usnul. Mě to nejde. Chvilku jsem se převalovala a snažila nespadnout, ale asi si zase budu snažit na něco vzpomenout. „Shadowe, pomůžeš mi?“ *„Jasně, ať se něco děje. Zavři oči.“* Zavřu a před sebou spatřím Shadowa. Natahuje ke mně ruku. Vezmu ji. Oba se ocitneme mezi těmi víry. *„vyber ty.“* zamumlám a vyděsím se, protože můj vlastní hlas mi zní jako myšlenky.

On ukáže do prvního víru. *„to jsou tvoje vzpomínky z doby, kdy jsi byla člověk?“* podívám se. Jsou to ony. Poznávám je. Míhají se tam obrázky z Vánoc, narozenin, školních dnů i z víkendů. Svěsím ramena a podívám se vedle. Najednou se mi zasteskne tak, že se málem rozbrečím. Rychle zamrkám a zaplaším slzy. Dostanu sama na sebe vztek, že by mě něco takového tak snadno rozbrečelo. Zaryji nehty do dlaně, aby mi to pomohlo zadusit to v sobě. Jen by jsem ze sebe udělala blbce. Přikývnu a trhnu rukou, abych ho dostala k druhému víru. *„Respektuj moje soukromí. Vyber si jednu vzpomínku.“* Náhodně hrábne a chytí jednu. Všechno se roztočí a změní barvy. Netrvá to celé ani pár vteřin a najednou stojím s Shadowem ve tmě té budovy, kde strávilo tohle tělo dětství. Je noc a jediné světlo proniká z vedlejší místnosti. Kousek od podlahy rozeznávám obrys mladší já. Shadow už jde ke dveřím. Stoupnu si přímo před ně. Nebojím se, tohle je je vzpomínka. „- kdyby ses pokusil jí to vysvětlit normálně… možná by nedělala přinejmenším až takové problémy! Co se podle tebe naučí, když ji nebudeš chápat a při sebemenší chybě trestat?!“ zaostřím zrak a rozeznám dvě lidské postavy. Jedna je mužská a druhá, menší je nějaké paní. Chlápek má na sobě dlouhý bílý laboratorní plášť a paní zelený svetřík a tepláky. Oběma může být něco kolem čtyřiceti, ale paní vypadá přeci jen mladší. Toho muže znám. Je to Roger. Tedy býval. „Jak se mám podle tebe starat o to kukaččí mládě?! Jo, kukaččí mládě je to! Je to Noční můra, Rox! Povídej! Jak se o ní mám starat?! Na Noční můry se musí tvrdě! Proto ti mrňaví-… zdrhli! Byli na ně moc měkcí! To jsou zvířata, monstra! K těm se prostě nemůžeš chovat mile! Ty musíš cvičit! Ty jsi to neviděla, ale já jsem viděl záznam z kamer. To si nedovedeš představit! Ty kovové dveře vyrval ten nejmenší z nich! *Nejmenší z nich! Nerozbitný kov!* Kdyby stráž nevzala do zaječích, zničili by je. Zabili! Tohle tady vychovám!“ Roger má vytřeštěné oči. Je vidět, že vzteky, ale i strachy. Malá já se přikrčí víc k podlaze a nervozně pošvihává ocáskem. To jsem ho ještě neměla obvázaný. Paní jménem Rox si založí ruce na hrudi a necouvne ani o píď, když na ni Roger řve. „podle mě všechno, co mluví nebo jen žije si zaslouží lásku a porozumění. Není jí ani sedm let. Jak se můžeš bát, že by provedla nějakou blbost? Vychovejme ji dobře a bude hodná-“ „to si taky mysleli. A pak celá jejich banda zdrhla! Prostě zdrhli! Zničili všechno a teď se někde toulají a dělají paseku! Beze stopy zmizí!“ Rox ho chytí za rameno, jako by se ho snažila uklidnit. Roger se přestane předklánět, ale na krku mu pořád pulzuje žíla a ruce má sevřené v pěsti. „Poslouchej, neodešli beze stopy. Nejsou to zvířata. Jsou to inteligentní bytosti. Vnímají, jak se k nim chováš a chovají se podle toho. Zatím jsme o nich nic neslyšeli. Až někomu ublíží, uvěřím ti.“ Roger se koukne stranou a Rox ho pustí. „Ale pro teď bych se chovala k Darky jako k jejím sourozencům. Jako k malému dítěti. Slib mi, že ji nebudeš izolovat od ostatních.“ Vezme mu obličej do dlaní a přinutí se ho na ní podívat. „Slib mi to.“ Roger se zamračí. „je to tvoje teorie. Zůstanu u té své.“ Rox se sladce usměje a zamumlá: „tak alespoň nebuď tak přísný.“ Vědec protočí panenky a je vidět, že Rox vyhrála.

Nevím, co se stane pak. Jsem moc unavená. Vím, že jsem spala, ale nepřijde mi to tak, když mnou Fright třese, ať pohnu zadkem a koukám vstát, že je večer. Zamžourám ze stromu. Nejsme tak vysoko, jak jsem myslela, tak se rozhodnu pro nejúčinější probouzející metodu. „co blbneš?! Proč padáš?! “ „Koukni. Jsem vzhůru.“