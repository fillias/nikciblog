---
title: 3. kapitola
subtitle: Z pohledu Elis
category:
  - Kniha na pokračování
author: Rori
date: 2020-09-07T17:04:48.490Z
featureImage: /uploads/stažený-soubor.jpg
---
3. Kapitola

Elis

Někdo ťuká na dveře. Jdu otevřít. ,,Chci si popovídat!“ ozve se zpoza dveří. ,,Kdo jsi?“ ,,Jmenuji se Mandy.“,,Mandy? Hezké jméno. Budeš večer na té večeři?“ Ptám se přes dveře při pohledu na svůj rozestavěný nábytek. ,, Jo, omlouvám se. Jen jsem ti chtěla říct, že si budeš asi muset vybrat jiné jméno než máš. To se tu tak dělá. Nechceš s něčím pomoct?“ Zamyslím se. ,, Ne, díky. Ahoj večer!“ ,, Ahoj!“ řekne dívka za dveřmi a slyším ji odcházet. Tak se otáčím a dávám se do práce. Myslím, že by nebylo moc moudré dávat postel naproti oknu, protože by mi ráno svítilo do očí. Tak ji dám vedle okna. Ne, pod okno. Jó, tam to bude v pohodě. Chytám tyče z dubového dřeva a táhnu ji pod okno. Až budu usínat, budu moct koukat na hvězdy. Když je postel přiražená ke stěně, narovnám se a rozhlédnu se po pokoji. Když vidím, kolik toho mám ještě na práci, vzdychám. Alou do práce. Tuhle almaru bych mohla dát tam do rohu vedle dveří. A vedle ní skříňku. To bude hezké. Tak nadzvednu skříň a táhnu ji k rohu místnosti. Není tak těžká. Až si do ní dám věci, bude to horší. Se skříňkou to jde samo a teď tu zbývá ještě ten stůl a židle. To támhle k té zdi a bude obstaráno. Když odtáhnu, napadne mě, že tomu ještě něco chybí. Zavane ke mně vítr a já se zachvěji. Bude to tu chtít opravit. A vymalovat. Pohrožuji se čím dál tím víc do představ. A koberec, aby tu nebyla taková zima. Nějaké záclony a křesílko, tahle židle mi stačit nebude. Možná bych mohla zvenku nainstalovat i nějaký žebřík, že bych si pod okny udělala zahrádku. Tak to bude krása a začnu s tím- ,,Pojď sem! Jdeme na tu večeři!“ - Hned zítra. Ach jo, ta večeře. Snad bude klidnější. Otevírám dveře. Za nimi stojí Buddy. ,,Jdeme?“ řekne, nečeká na odpověď a jde. ,, A co je vlastně k večeři?“ ptám se. Zakručí mi totiž v břiše. Krásný pocit. ,, Asi něco masového. Nebo tak něco. Možná nějaké knedlíky. Já nevařím.“ ,, A kdo vaří?“ Ne, že by mě to nějak zajímalo, ale chci vědět, kdo chystá jídlo. ,,Tím jako myslíš z ras? Když ti totiž řeknu jména, nic ti neřeknou.“ ,,Jo, z ras. Dopovíš mi je pak?“ Pokrčí rameny. ,,Dřív nebo později to budeš potřebovat vědět. Večeři dneska chystá Cindy- ta je Standartní, Thea, ta je Roztomilá jako ty a možná se trochu zapojuje Mandy – taky Roztomilá- nebo Jasmína s Marií. Ty jsou Bílé.“ Zamračím se. Jen samé holky. ,,Kluci nevaří?“ ,,Chtějí, ale holky je do kuchyně dneska nepustily. Chtějí to uvařit co nejlépe, ať vaří, co vaří. Vaří dobře, to se musí nechat. Ale kluci jsou taky dobří kuchaři, nemysli si.“ řekne. Pak se zasněně podívá na stěnu. Asi přemýšlí o jednom z jejich kuchařských výtvorů. ,, A dopovíš mi to tedy?“ ,, Jo, jo. Promiň. Nejpočetnější je rasa Průhledných. Ti jsou asi jako Roztomilí a Standartní dohromady. Umí procházet pevnými předměty a na nějaký čas se zneviditelnit. Dovedou i udělat halucinaci, což se hodí. O pár rasách jsem se zapomněl zmínit a za to se omlouvám. Oni si říkají něco jako *Cároví* od slova cár. My jim říkáme Parazité. Jen tak vypadají, nevadí jim, že jim tak říkáme. Dělají si z toho legraci. My jsme totiž jednou viděli film, kde byl nějaký mimozemský parazit a on vypadal trochu jako oni, tak od toho to vzniklo. Jsou takoví divní. Jsou sice dobří a chytří, ale jsou oškliví. Jsou asi tři nebo čtyři. Dva z nich mají na zádech taková chapadla. Ne jako chapadla chobotnice, ale takové výrůstky, jako končetiny navíc. Nemají na nich ale prsty, vypadají jako chapadla, ale přitom části jejich těl. Jedna z Parazitů- Oxana, by mohla vypadat jako člověk, ale nejenže má ta chapadla, ale i mají Parazité na kůži takové fleky nebo hrboly. Ale nevypadají tak strašně, když tak vidím, jak se tváříš. Promiň, že jsem tě vylekal. Jsou hrozně hodní a milí. Jich se bát nemusíš.“ Asi jsem v obličeji bledá jako křída. Vzpomněla jsem si totiž na nějaký film, kde to vypadalo příšerně. ,, Jsem v pohodě. Pokračuj.“ říkám slabým hlasem. Buddy nevypadá moc přesvědčeně, ale mluví dál. ,, Pak je tu ten jeden, který tolik jako Parazit nevypadá, ale je to jeden z nich. Nejdůležitější z nich je asi Roger. Ten je nejchytřejší z nás všech. Na to bych ale musel jít do minulosti, a to se musím Rogera zeptat.“ trochu zavzpomínám. ,,Říkal jsi, že se Roger snaží smíchat DNA. To je nějaký váš vědec, nebo co?“ Buddy zakloní hlavu a zasměje se. Pak se na mě podívá s pobaveným výrazem v jeho zvířecím obličeji. ,, Ano, něco takového. Aspoň vidím, že mě posloucháš. Není to přímo vědec- aspoň ne teď- ale má tu kancelář a laboratoř a podobné věci. Je z nás jako jeden z mála dospělých. Člověk by čekal, že to bude trvat na pozici vůdce, ale není to tak.“ K mému zklamání vcházíme do té místnosti, kde byli ostatní. O to větší je ale mé překvapení když zjistím, že odněkud přitáhli stoly a srazili je k sobě. Teď tu sedí jako normální lidé a jsou tam i dvě volná místa. Sedneme si na volné židle a chvíli nikdo nic neříká. Jsem ráda za to, že není seznamování tak bouřlivé, jako předtím. Ale tohle ticho začíná být trapné. ,, Taaak dobřeee,… jak se jmenuješ?“ zeptá se nějaký bíločerný králík. Málem dva metry vysoký, člověku podobný, černobílý králík. ,, No,“ začnu nervózně ,,dřív jsem se jmenovala Eleanora. A jak vy?“ a to bylo asi jako signální pistole pro konverzaci. Jeden po druhém se mi začali představovat a tu a tam jsem zaslechla i nějaké jméno, které mi říkal Buddy. Vidím tu i ty rasy a na první pohled poznám bráchy Stínové, k Roztomilým mě to nějak táhne, Průhlední jsou trochu rozpustilejší než ostatní, Zlatého Goldyho jsem se ani nemusela ptát na jméno a jen s Bílými to bylo těžší. Ale pak se mi představila i Mandy. Vypadá trošku jako pes, je pokrytá bílou nebo nažloutlou srstí a má velký čumák a oči. Je nezdravě hubená, má trochu delší končetiny a na zádech má chapadla jako Parazité. Ale přesto cítím, že je Roztomilá. Když se na ni podívám podruhé, dojde mi, že není tak ošklivá. Kdyby nosila šatičky jako já, mohla by být hezká. To je jedna z věcí, co mi hlava nebere. Proč mám modré šatičky. Jsou sice hezké, ale jen pár jich tu má nějaké oblečení. ,, Nemůžeš mít ale stejné jméno jako předtím.“ řekne omluvně jedna z Roztomilých. Poznám v ní Theu. ,, Tak si mám vybrat jiné jméno?“ zeptám se a potom, co všichni najednou zakývou hlavami začnu přemýšlet. Když jsem byla malá, hrozně se mi líbilo jedno jméno. Tak se tak teď budu jmenovat. ,,Tak to budu Elis.“ řeknu s úsměvem. Když se všichni trochu uklidníme, pár holek se zvedne a odejde do místnosti vedle. ,,V tomhle domě se už pomalu začínám vyznávat. Obytné je jen malé křídlo, pak je tu na sobě namačkaných několik opravených místností a pak tu asi jsou ještě ty nižší podlaží. Myslím si, že to tak nějak je. Ta místnost, kde právě jsme je něco jako obývák,..“ říkám svoje myšlenky nahlas ,,… a ta místnost, kam ty holky právě odešly je hádám kuchyně. V různých podlažích tu žijí různé rasy a úplně nevíte, kde jsou jediné dvě rasy, které jsou pro vás nebezpečné, ale vy jste dá se říct evolučně napřed. Je to tak? Chci vědět o těch rasách víc.“ chvíli nikdo nic neříká. Pak se ujme slova nějaká holka, která odpovídá Buddymu popisu Oxany. ,, Že jsme evolučně napřed by se říct nedalo. Oni jsou asi tak nějak jako terénní auta vedle aut do města. Oboje můžou být stejně stará a moderní, ale obě jsou na něco jiného. A které auto by asi vyšlo lépe z bouračky? Znáš historii Řecka?“ zamyslím se. Ve škole jsme to ještě nebrali, ale slyšela jsem nějaká videa od Chelsie, která chodila na druhý stupeň. ,,Matně.“ řeknu nakonec.,, Tak Noční můry jsou asi jako Sparta a my jako Athény. Jsme vyspělejší, ale oni jsou bojovníci. Zmutovaní nejsou ani naši nepřátelé, ale ani naši přátelé. Nikdy jsme s nimi nebojovali, ale zároveň nám nikdy nepomohli. Jsou takoví jiní. Spoustu věcí je ale z historie. A já osobně nemám moc ráda dějepis.“ řekne. Víc se ale nedozvím, protože zrovna přijdou holky s tácky a na nich jsou talíře. Když přede mě postaví talíř, nevěřícně zírám na jeho obsah. Jeden by čekal, že někdo jako oni nebudou moct vyjít z vily. Takže jsem vážně nečekala něco na způsob normálních lidí. A oni mi přinesou svíčkovou. ,, Jak to, že můžete jít na nákup? Knedlík, smetana, marmeláda, hovězí, koření,… jak to? Takhle bych ven z vily nevyšla.“ řeknu nedůvěřivě pozorujíc červa lezoucího po stole. Nějaký Průhledný ho odcvrnkne a chopí se slova. ,, Je to několik způsobů. Jako třeba. Někteří z nás,“ pohladí nějakého chlapečka, který sedí vedle něj. ,, Podle mě má až moc velké oči a hlavu na to, aby šel k lidem. Není to tak?“ ptám se. Všichni se zasmějí. ,, Ano, ano, je tak. Takže to děláme trochu jinak.“ nakloním hlavu na stranu. ,,My tu máme takový velký kabát. Tak si tady Willy-“ ,,JÁ SE JMENUJU WILL!“ naštve se kluk s velkou hlavou a skočí mu do řeči. ,,- ten kabát oblékne,“ naprosto ho ignoruje ten Průhledný, ,, a jen si do toho navlékne hlavu a stoupne si na někoho dalšího tak, aby měl vidět jen hlavu. Pak ten kabát prostě zapneme a vypadá jako dospělý. už si jen vezme klobouk a brýle a můžeme si chodit venku do aleluja. Tady, jenom ten, který ovládá nohy a ruce. Kdyby chodil Willy“ ,,WILL!!“,,, tak naší masce dospělého spadne hlava.“ Všichni se teď smějí. Jen Willy ne. ,,A jiný způsob máte? Odkud berete peníze?“ ptám se s plnou pusou. Je to první jídlo, které v novém těle jím a chutná jako ambrózie. ,, Máme různé způsoby. Občas sem chodí lidé z jedné vesnice a dávají nám jídlo a věci za naše služby. Když to potřebují, hlídáme nebo učíme jejich děti. Domácí a venkovní práce se také nevylučují. S jejich dětmi jsme kamarádi a když se tedy nudí, zaskočí nám do města pro fastfood a my jim za to vyrobíme hračky. Oboustranná spokojenost.“ řekne s úsměvem. Popravdě se začínám na život ve vile těšit. ,, To si děláte srandu, ne? A budu hádat: takhle slušně a spořádaně tu nejíte každý večer, že ne?“ zeptám se s úsměvem. Goldy zavrtí hlavou. ,,Jak jsi nás prokoukla?“ ,,Nechováte se tak. Navíc se tady Průhlední pořád vrtí.“ řeknu ukazujíc na jednoho z Průhledných houpajícího se na židli. ,,Ne. Normálně tu vedle sebe žijeme jako spolubydlící.“ pak konverzace dlouho vázne. Jíme nebo doslova žereme tu svíčkovou a ticho přerušuje jen mlaskání a bouchání židlí o zem. Jen v jednu chvíli se Buddy zvedne a zapálí svíčky a petrolejové lampy. Pak po večeři je ale pořád ticho. Tak řekněte někdo něco! ,,Ták,...“ řeknu opatrně ,, jak jste našli tato těla? Asi nerostou na stromech, že ne?“ ptám se ve snaze znovu oživit konverzaci. Po mém dotazu se někteří tváří zaraženě či nervózně, ale převážná většina si začne šeptat. Jen jedna psovitá příšerka sedí mezi ostatními jako bílá vrána a nebaví se s nimi i přes to že vypadá, že by ráda. Trochu se na mě usměje a já jí úsměv oplatím. Když se šum šeptání zastaví, jeden Průhledný řekne: ,,Promiň, ale to je důvěryhodná informace.“ Zašaškuje a nasadí vážný výraz jako nějaký tajný agent. ,,Ale neboj, až uznáme, že ti to můžem říct, tak ti to řeknem.“ Vypadá, že by chtěl říct ještě něco, ale zazvoní budík a Buddy se zvedne. ,,Deset hodin!“ zařve. ,,Znáte pravidla. I přes návštěvy je večerka v deset. Žádný ale!“ řekne, když se jeden z Roztomilých připravuje k námitce. Hned ke mně přiskočí ta tichá fenka a nabídne mi, že mě dovede k mému pokoji. Souhlasím a při cestě se snaží navázat konverzaci zmínkou, že je taky nová. Nestarám se. Jsme v chodbě se sochou porostlou mechem. Za chvíli jsme u mě v pokoji. Ale najednou ke mně fenka přiskočí a přimáčne mě ke zdi. Vyrazím ze sebe přidušený výkřik a fenka se na mě rozkřikne. ,,KDO JSI!?“ nechápu o čem to mluví. Vymaním se z jejího sevření a chytnu se za bolestivě pulzující rameno. ,, O čem to-o mluvíš!?“ Vrátím jí to. Sice se trochu překoktnu, ale ani jedna tomu nevěnujeme značnou pozornost. Fenka se trochu přikrčí a její uši, které byly až doteď přitisknuté k hlavě se sice trochu uvolní, ale začnou se třást, stejně, jako její ret. ,, Já- já-… M-MOC SE OMLUVÁM! NEVÍM, C-CO TO DO MĚ VJELO! PROMIŇ!“ vykoktá ze sebe tak trochu křikem. Já i přes vyděšení se jí zeptám: ,,co jsi myslela tím, kdo jsem?“ fenka se podívá stranou do země a zamumlá: ,,jen že mi připadáš hrozně povědomá.“ podívám se na ni a uvědomím si, že vážně vypadá známě. Zvlášť její oči. Její oči,… nakloním se a podívám se jí do očí. V hlavě se mi pomalu, jako klíček od dveří vyjasňuje. A jakmile klíček dveře otevře, mám jasno. ,, Lily?“ vydechnu. ,, Odkud znáš mé jméno? Moment,… Eli? Jsi to ty?“ V očích má stejný nevěřícný výraz, který mám určitě i já. Spolu s jejím bratříčkem - mým a Chelsieniným bratrancem- byli u toho, když se to stalo. A nějaké další děti tam byly také. A bohužel i ten,… zamrkám, abych tu příšernou vzpomínku vyhnala z hlavy. I tak se mi po tvářích rozlije vodopád slz. Štěstí. ,,Jsi to ty!“ křičím a vrhám se jí kolem krku. I ona mě šťastně objímá. I přes vilu, která vypadá jako strašidelný, polorozpadlý hrad je pro mě svět najednou růžový. ,,Jak to, že jsi tady?“ řekne slzavým hlasem. ,, Všechno ti to povím. Bože, jsem tak ráda, že jsi tady!“ řeknu mezi dvěma vzlyky. Lily mě odtáhne k sobě do pokoje a začne hledat kapesník. Já nevím, kam sama se sebou, tak stojím u dveří. Její pokoj je příšerně neuklizený. I přes to, že má bílé tapety a povlečení na posteli, působí pokoj spíše oranžovým dojmem. Stihla se zabydlet, dlouhé bílé závěsy s barevným abstraktním vzorem lemují okno natřené lakem, aby nenechávalo třísky. Na okně a nočním stolku jsou květináče s narcisy a stoleček je lesklý. ,, Jak jsi tu dlouho?“ ptám se. ,, Měsíc. Pořád mi ale neřekli, kde vzali těla. Nevím proč. A tobě?“ zeptá se na oplátku mě a pokyne mi, ať si sednu na postel. Když si sednu, podá mi kapesník. Otřu si s ním oči a podívám se z okna. ,, hele, jsem ráda, že tě vidím, ale jsem unavená.“ říkám. ,,nemůžeme to probrat ráno?“ Najednou se rozráží dveře a v nich stojí Buddy. ,,ŘEKL JSEM VEČERKA! ZPÁTKY NA POKOJE!“ tak vybíhám z pokoje Lily a vbíhám přes chodbu do svého. Uprostřed úprku otevírám dveře a pak je na začátku skoku kopnutím zavírám. Jak takhle letím vzduchem tak se modlím, abych na tu postel dopadla. Jinak si rozrazím o rám hlavu. Takováhle situace naštěstí nenastává a já dopadám do tepla a bezpečí peřin vycpaných peřím. Vděčně sebou mrsknu a jedním pohybem se přikryju a položím hlavu na polštář. To na mě konečně dolehne tíha informací získaných po celý den a únava mi zavře mi oči. Ještě než usnu je otevírám a zadívám se na hvězdy. S pocitem uspokojení přemýšlím. My dvě jsme se našly. Ještě šest chybí. Ale my se znovu setkáme. Všichni. A pak najdeme i toho, který za tím vším stojí. Zamračím se, ale hned se vztek promění v odhodlání. My je najdeme. Hlavně Chels. Znovu se s Chelsie uvidím. Brzy. Pak mu to vrátíme,…

O časový úsek, který se mi zdá, jako chvilička mě probouzí sluneční světlo pronikajíc z okna. Hezky mě hřeje na tváři, ale když ta postýlka je tak teploučká, jak jsem si ji vyhřála v noci, kdy byla zima, že se mi ani nechce vylézt. Ale jen ležet se zavřenýma očima je nuda, tak je otevřu a hned mě přivítají ptáčci na stromě, rostoucí na střeše. Je to zvláštní, bydlet v rozvalinách. Na střeše rostou jak stromy, tak i plevel a různé keře. V tu chvíli zapomenu na své rozhodnutí zůstat v posteli a vykloním se z parapetu. Včera večer toho moc vidět nebylo, ale dneska je všechno nasvícené sluncem vycházejícím za kopci. Vlevo je opravený komplex, který ale zvenčí zakryli stromy a větvemi, aby to nebylo divné. Ale vpravo nebylo co zakrývat. Stěny chybí úplně a zhruba jedna čtvrtina celé stavby je jen betonová kostra. Jak tak koukám, na stropě jsou přichycené dráty a z betonových (přes půl metráku tlustých) trámů čouhají kovové tyče. To je asi nějaká rozestavěná část. Tam, kde jsem zatím byla, to vypadalo jako nějaké místo na půli cesty mezi přepychovým zámkem a zchátralou stodolou. Zvláštní kombinace, ale je to tak. ,,Brýráno!“ ozve se zleva. Jak otočím hlavu, uvidím někoho, kdo vypadá jako netopýr s ohromnýma očima, culíkem a lehce průhledným tělem. ,,Ahoj. Průhledná, že?“ otážu se, snažíc se co nejvíc zdvořile. ,,Že váháš.“ Řekne, otočí se k oknu zády a zavěsí se nohama za parapet hlavou dolů. ,,a ty? Na Průhlednou nevypadáš, nejen proto, že nejsi,… no, průhledná. Ale páč nemáš tolik energie jako my.“ ,,Jako vy? To je i množství energie určené tělem a ne cvičením?“ zeptám se překvapeně. Ale ve skutečnosti to dává docela smysl. Včera na večeři byli Průhlední jako po energy drinku a dneska ráno vypadá tahle jako připravená uběhnout třikrát maraton. ,,Jasan! To ti Buddy neřek?“ odvětí mezi shyby. Mlčky zavrtím hlavou, kterou připravím na nápor informací, který se ale nekoná. ,,Tak teď už to víš, holka. Tak co seš?“ nenechá se odbýt. ,,Roztomilá.“ ,,Ježiši, to snad nééé.“ Zakvílí a přestane dělat shyby. Místo toho se chytne rukama za větve vyčuhující ze stěny a začne po nich lézt jako orangutan. Což nedává smysl, jelikož je netopýr. Po kofeinu. ,,Neřvi.“ Vykloní se z okna další Průhledný. ,,Co nemám řvát,“ předstírá pláč netopýrka ,,když ta nová je Roztomilá!“ ,,Nééééé“ zařvou oba a z pokojů ve vyšším patře se jako naučená básnička ozve: ,,Držte klapačky, u všech rohatých!“ doprovázejícím: ,,Platíš mi kolu“ ze všech pokojů najednou. ,,Co je špatného na Roztomilých?“ ptám se trochu ublíženě. ,,Takže za prvé“ začne netopýrka ,,jsou hrozně ufňukaní. Udělaj štěněčí oči a hned jim všechno projde. Za druhé jsou rozmazlení. Vždycky, když přijde nová várka krámů z vesnice, oni se tam proplíží dřív a nej věci šlohnou. A pak to házej na nás. Za třetí: jsou takoví divní. Ale buď ráda. Nejsi Parazitka. Nebo hůř: zmutovaná.“ Přestane lézt a sedne si s vážnou tváří na parapet. ,,Ale ještě je tu nejhorší možnost: Noční můra. Ďábli schovávající se ve stínech,…“ do hovoru se vloží i druhý Průhledný. ,,… bojovníci se zbraní i bez ní,…“ ,,… noční ďasi,…“ ,,nestvůry bez srdce,…“ nestrašte ji.“ Ozve se z dolního patra. Z jednoho okna s postaveným balkónkem se vyklání něco jako vlčice s ovázanou hlavou. ,,Nestrašíme.“ namítnou Průhlední. ,,Strašíte. Raději pojďte dolů na snídani. Ten puntičkář z kraje vesnice vyhodil několik konzerv párků jen proto, že si myslí, že by se potraviny neměly jíst týden před vypršením data spotřeby.“ Řekne a zaleze zpátky. Škoda. Nepodívala se na mě, nestihla jsem se jí podívat do obličeje. Na hostině jsem ji a pár dalších lidí neviděla. ,,Párky! Hurá!“ ozve se odevšud a pokoje se vyprázdní. Na chodbě ji ale naštěstí potkám. Poznám ji podle šedočerné barvy srsti a obvázané hlavy. ,,Hej! Ty!“ zařvu na ni. Jakmile mě uvidí, zastaví se, dá ocas mezi nohy a zabodne pohled do země. Jak si ji tak prohlížím, všimnu si, že má obvázaný i hrudník a část ocasu. Vlastně vypadá celá tak trochu zuboženě. ,,Díky. Mě totiž už i z vyprávění ty Noční můry děsí. Aspoň se mi o nich nezdálo. Třeba nějaká noční můra.“ Pokusím se o vtip. ,,Hmm.“ Na to šeptem ona. ,,A jak se jmenuješ?“ ,,Dark.“ Řekne tiše. ,,Aha. Zvláštní jméno. To je anglicky, co? To jsi vybírala ty?“ ,,Mmm mmm.“ Zavrtí hlavou. Snažím se ji vtáhnout do konverzace, ale ona vypadá, že si povídá spíš s mravencem lezoucím po podlaze. ,,A kdo tedy?“ otážu se trochu nervózně. ,,R- Roger. Zeptej se jeho.“ Řekne, jakmile zachytí koutkem oka můj výraz. Pak zmizí chodbou za ostatními. Úžasné. Při celém rozhovoru se jí povedlo ani jednou se mi nepodívat do očí. Otočím se a jdu do obýváku, snažíc se nevnímat nepříjemný pocit v břiše. A tím nemyslím jen hlad.

Jak tak procházím chodbou směrem k jídelně, přemýšlím. Co se mohlo stát, že jsou Noční můry tak agresivní? Proč ostatní nemají rády? Jak s tím vším souvisí Roger? Kde sehnali ta těla? Budu se jich muset zeptat. Nemám v plánu odejít. Zatím je to tu fajn. Všichni jsou tu hodní, i ti Průhlední. Prostě šprýmaři. Ty znám. Jakmile ucítím vůni jídla, zakručí mi v břiše. Hned nasadím tempo a o chvilku později vrážím do místnosti. Tentokrát je ale vidět i do kuchyně. Vidím tam pár Roztomilých, jak hází konzervy párků malým výtahem na jídlo. ,,To posílají do nižších podlaží.“ Vysvětlí mi Mandy, když si mě všimne. ,,Proč chodit nahoru, když tu je tahle díra. Hází to Bílým.“ Kývnu hlavou, jakože chápu. ,,Proč bydlí pod zemí? Ani na večeři jsem je neviděla. Vlastně ani pár dalších.“ Trochu musím řvát, jelikož je v obýváku fakt randál. ,,Bylo by tu narváno. Beztak se s nimi časem seznámíš.“ Na otázku ohledně podzemí neodpověděla. Asi zase něco z minulosti.

,,Jííííííííííídlooooo!“ zařve Bunny. Je to takový šedý králík s černými fleky, silným hlasem a veselou povahou. Všichni se nahrnou k výdejnímu okénku, jen pár holek a kluků zmizí v kuchyni. Mandy s nimi nejde, je se mnou a všechno mi vysvětluje. ,,Ti v kuchyni dělají jídlo a po spravedlivých dílech nám ho rozdělí tak, aby ještě něco zbylo. To si pak můžeš přidat, sníst si zbytky až budeš chtít, nebo se schovávají na později. Ale rozhodně tu nevyhazujeme. Bílí mají pořádný apetit.“ ,,Čus! Sorry, že jdu pozdě.“ Přiběhne k nám Lily. Teprve teď si všímám lehce průhledných psích uší. Páni, další Průhledná. Docela to k ní sedí. ,,Ahoj Lily!“ zavolám na ni. ,,Lily?“ Mandy nechápavě nakloní hlavu na stranu. Lily se zasměje a vysvětlí: ,,Teď se jmenuju jinak. Ty sis taky změnila jméno, Eli. Ani u mě to takový rozdíl není. Jsem jen Lea.“ Usměju se. Mandy do mě šťouchne, že jsem na řadě. Z okénka se vykloní taková modrooká sova Cindy. ,,Nazdárek! Ty jsi Elis, co? Tak tady to tu funguje takhle: vidíš tuhle cedulku?“ ukáže na ohromnou ceduli nad výdejním okénkem. ,, Je na ní napsané, co je k jídlu. A ty si vybereš! Ale nesmíš se rozhodovat déle než minutu. Všechny to štve.“ Tak se na to podíváme. Jsou tam dvě sekce: jídlo a pití. Ani u jednoho toho sice moc není, ale výběr tu je. K pití je tu voda, bezinková šťáva a támhle dole- ,,Pivo???“ ,,To je pro dospělé.“ Zavrtím hlavou. K pití rozhodně vodu. K jídlu tam jsou párky, pečivo, brambory a trochu domácího koláče. ,,Dám si vodu, párky a pečivo.“ Rozhodnu se nakonec. Cindy vytrhne z poznámkového bloku list a začne psát. ,,Voda,… perlivá, nebo neperlivá? Bacha, ta neperlivá je z nádrže, za tu neručím.“ ,,Perlivou.“ ,,Ok,… párky,… kolik nožiček?“ zeptá se znovu. ,,Dvě stačí.“ ,,Fajn. A chceš rohlík, nebo chleba?“ ,,Dva rohlíky.“ ,, Dobrý. D-v-a, r-o-h-l-í-k-y. Pro Elis. Tady,…“ přišpendlí papírek k provazu v kuchyni a zatáhne za něj. Hned nato papírek po provaze odjede pryč. ,,Jdi si sednout, přijdeme za tebou. Jídlo nám donesou.“ Popostrčí mě Mandy ke stolům. Tak si sednu k jednomu z posledních prázdných stolů. Než holky přijdou, koukám po ostatních stolech. Je hezké vidět, že většinou nesedí po rasách, jak by se čekalo. Samo, jsou tu i skupinky kámošů, ale často se tu míchají. Támhle na druhém konci jídelny vidím sedět zády ke mně Dark s bráchy Stínovými a Goldym. Bráchové Stínoví jsou vlastně takové černé obrysy s očima a Goldy je zase Takový savec se zlatou srstí. Všichni se chechtají nějaké historce, co vypráví jeden za Stínů. Nestihnu přemýšlet víc, protože už sem jdou holky. ,,Tak co jste si daly?“ zeptám se, když si sedají. ,,Bezinku a chleba s párkem.“ Odvětí Mandy. Hned se slova energeticky chytne Lily- tedy Lea. ,,Takže, pokusila jsem se ji přemluvit na kolu, co se šetří na večer. Ale stejně, jako minulé dva týdny se mi to nepovedlo. Tákžé jsem si dala bezinkovou šťávu a páč je ta stará paní z vesnice tak dobrá pekařka, dala jsem si její čokobuchtu.“ Uzavřela svůj proslov rázným koncem. ,,Cóže, čokobuchtu?“ ,,Jo. Tím ,koláč‘ myslí pekařské výtvory lidí z vesnice.“ Vysvětluje Mandy. ,,Nebo nás. Je tu nuda, tak zkoušíme nové recepty z knihovny.“ To poslední slovíčko mě zvedne ze židle. ,,Tady je knihovna?!“ napůl zařvu. Lea mě posadí zpátky a zamumlá: ,,Jo. Ohromná. Pak ti ji ukážu. Hele, už nám to nesou!“ ukáže na Průhledného balancujícího s našimi objednávkami. Jakmile přede mnou přistane párek, začnu se cpát, jako bych týden nejedla. Nestydím se. Pár lidí tu dokonce jí i bez příboru a rukou. Nebo nohama. Prostě zkoušejí všechno možný. Když dojím, zvednu se a dojdu vrátit tácek. Když se vrátím, Lea už čeká a pak mě začne vést vilou. ,,Ukážu ti toho víc, než jen knihovnu. Tohle je boží místo, tady si to zamiluješ. Hele, třeba tady!“ ukáže na betonovou kostru. My stojíme ve slepé uličce, před námi už cesta není. Jen beton. ,,Tohle už jsem viděla ze svého pokoje. Odsud to vypadá postapokalypticky.“ ,,Nebo jako dětské hřiště!“ zvolá a se zavýsknutím skočí na jeden drát čouhající ze sloupu, zhoupne se a dopadne na trám jako James Bond. ,,Ježiši, co to děláš! Vždyť se zabiješ! Zase!“ začnu na ni řvát. ,,Pohoda, klídek, tabáček. Zkus to taky. Dole natáhli záchrannou síť, nic se nám nemůže stát!“ snaží se mě uklidnit a nečeká na odpověď. Zase skáče a leze dál. Nic neříkám. Žádnou záchrannou síť nevidím, ale věřím, že tam je. Navíc jsou v té podlaze nějaké díry. Raději skočím. Jakmile se odrazím, dopadnu o trám dál, než jsem chtěla. Ty vado, to tělo má hroznou sílu! Žádné reklamace! Znovu se odrazím a skáču znova. Tentokrát ale támhle na tu plošinu. A trefa! Za sloupem na mě čeká Lea. ,,Supr! Věděla jsem, že za mnou skočíš. Že to je pecka?!“ zařve na mě ,,Jo!“ zařvu zpátky. ,,Dáme závod?“ ,,Jasan!“ ,,Javor!“ ,,Co? Aha. Támhle k tomu stromu?“ Kývne a řekne: Teď! ,,Počkej, nééé!“ zvolám, ale to se už vrhá na trám s pokřikem: ,,Jó, bejby!“

Asi po hodině dovádění v rozbořené stavbě mě zase někam vede vilou. ,,Hele, co si myslíš o Dark?“ zeptám se najednou. Pokrčí rameny. ,,Nevím. Nebaví se se mnou. Přišla o něco později než já. Se všemi se bavila, ale já jí asi nejsem sympatická.“ ,,Se mnou se taky nebavila.“ Zamyslím se. Pak mi začne svítat. ,,Bylo nás osm, pamatuješ? A potom jsme se rozdělili. Nikdo o tom druhém nevěděl,…“ ,,A všichni jsme hledali těla!“ dopoví za mě. Obě se zastavíme a já řeknu: ,,… a když jsme se my podívaly navzájem do očí a pak jsme se poznaly,…“ ,, …A ona se nám do očí nepodívala,…“ Podíváme se na sebe a najednou řekneme: ,,Mohla by být jedna z nás!“ Pak se ale zamračím. ,,Nesmíme dělat ukvapené závěry. Možná je to někdo cizí.“ „Ale do očí se jí můžeme zkusit podívat.“ Kývnu a vydáváme se znovu na cestu. Pak mi ještě ukáže zahradu uprostřed domu, kde pěstují zeleninu a ovoce, tu knihovnu, tajné průchody ve stěnách a teď mi zavázala oči a někam mě vede.

[](<>)Po chvíli hraní na slepého ale slyším hlas jedné ze Standartních: ,, Co tu děláte? Vy nevíte, že za pět minut mají přijít děti?!“ Lea mi rychle strhne pásku z obličeje a někam se mnou začne sprintovat. ,,Co?!“ je jediné, na co se zmůžu. Zamumlá pod vousy řádku vět, ze kterých pochopím, že je sem dneska jejich maminky dají hlídat, protože mají kašel a ony musí do práce. ,,Ok, ale proč se tak řítíme?“ ,,Musíme nějaké věci schovat. Třeba Parazity nebo ostré předměty. Jo a jen tak by the way,...“ Zastaví se před dveřmi a než je otevře, vrhne na mě zářivý úsměv. ,, … žádná síť tam nebyla.“

Rogera jsme nakonec schovali do té kovové části vily. Ano, mám na mysli tu část, kde není. Natažená. Síť. Ale musím uznat, že to byla celkem sranda. Teď čekám s ostatními v Party room až přivedou ty děti. Najednou do mě Thea šťouchne. ,,Hej! Elis, co? Budu hádat: jsi Roztomilá.“ zaskučím. ,, To je tak blbý?“ ,, Nenenenene! Já jsem taky Roztomilá. Jen ti chci říct pár drbů.“ Poslední slovíčko mě postaví do pozoru. Nakloní se ke mně a zašeptá: ,, Mrkej na Felixe.“ ,,Kdo je Felix?“ ,, Ten lišák. Standartní.“ ,,Jo, vidím.“ „ Včera u večeře na tebe koukal.“ trhnu sebou. Felix nevypadá tak zle, ale nelíbí se mi. „ Neee. Jsi si jistá?“ „Jojo. Dej si majzla. Jestli se to s ním pokusíš zkusit, vyhni se Cindy. Před pár měsíci se s ní rozešel a teď je extrémně naštvaná.“ Přelétnu pohledem místnost A zastavím se u holky, co je určitě Cindy. Dívá se na mě. Trochu si ji poměřím. Kdyby pohled mohl zabíjet, mlela bych z posledního. Když si všimne, že se na ni dívám, odvrátí pohled směrem k oknu, kde se odráží celá místnost. Mě holčička neoblafne. Naštěstí mě od odpovědi ušetří příchod Buddyho, Mandy a dvou kluků se zavázanými krky. Lidskými dětmi. Jako jsem byla já.